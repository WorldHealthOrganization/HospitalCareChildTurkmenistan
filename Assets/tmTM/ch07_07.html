<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>7.7 Kömek berlişiň hiliniň hasabaty</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">


  <p class="subtit co7">Ölümçiligiň derňewi</p>
<p>Hassahana düşenm çykan we ölen çagalaryň hasabaty alnyp barylýan žurnallar bolmaly. Bu žurnalda çagalar barada maglumatlar bolmaly (mysal üçin, agtramy, ýaşy, jynsy), hassahana düşen senesi we hassahanadan çykarylan ýa-da çaganyň ölen senesi.</p>
<p>Hassahana kömeginiň hilini gowulandyrmak we sebäplerini ýüze çykarmak maksady bilen çagalaryň haýsy wagtda ölýünligini barlap görüň:</p>
<ul>
<li class="in"><img src="mres/images/buls.svg" />Ilkinji 24 sagadyň dowamynda: geçirilmeli ilkinji kömegiň gipoglikemiýada, gipotermiýada, sepsisemiýada, agyr anemiýada berilýänliginiň mümkinligini; regidratasion bejerginiň nädogry görnüşde ýa-da möçberlede geçirilýänligi; damardan aşa suwuklygyklyklryň berilýänligini (gipergidratasiýa) ýadaylary bolmagy mümkin.</li>
<li class="in"><img src="mres/images/buls.svg" />Hassahana düşenden 72 sagatdan soň: dikeldiji iýmitlendirmaniň möçberleriň çenden aşa köp bolanlygyny we berilýän iýmitiň nädogry saýlananlygyny; kaliý we antibiotikleriň berilenligini barlap görüň?</li>
<li class="in"><img src="mres/images/buls.svg" />Hassahana düşenden soň 72 sagatdan köp: hassahanadaky ýokanjyň bolmagy mümkinligine, dikeldilen iýmitlendirmä, ýürek ýetmezçiligine we AIW ýokanjyň barlygyna üns beriň.</li>
<li class="in"><img src="mres/images/buls.svg" />gijelerine: çagalaryň gijelerine açyk galmaklygy sebäpli gipotermiýanyň bolmaklygynyň mümkinligine ýa-da gijelerine nahar berilmezligiň mümkinligine serediň.</li>
<li class="in"><img src="mres/images/buls.svg" />F-100 garynda geçilende ýa-da UTBI: ilkinji garyndydan agramyny köpeltmek üçin berilýän iýmite has çalt wagtda geçilmekliginiň mümkinligine serediň.</li>
</ul>
<p class="subtit co7">7.7.2 Reabilitasiýa döwründe agramyň köpelmegi</p>
<p>Bölümlerde çagalaryň agramlaryny çekmek üçin standart usullary ulanyň. Gündelik terezileriň işleýşini barlap durmaly. Çagany günüň dowamynda şol bir wagtlarda ölçejek boluň (mysal üçin, irden) we egin- eşiklerini aýyryň.</p>
<p>Agramyň köpelmekliginiň dinamikasy indiki usulda hasaplanýar:</p>
<ul>
<li class="in"><img src="mres/images/dashs.svg" />erbet: &lt;5 g/kg/günde;</li>
<li class="in"><img src="mres/images/dashs.svg" />aram: 5–10 g/kg/günde;</li>
<li class="in"><img src="mres/images/dashs.svg" />gowy: &gt;10 g/kg/günde.</li>
</ul>
<p>Eger agramy &lt;5 g/kg/günde bolsa, onda anyklaň:</p>
<ul>
<li class="in"><img src="mres/images/dashs.svg" />bu bejergi alýan hemme çagalardamy, (eger bu şeýle bolsa, onda maslahat berilýän nusgalary
  täzeden seretmeli we üýtgetmeli);</li>
<li class="in"><img src="mres/images/dashs.svg" />bu belli bir ýagdaýlarda duşýarmy (bu çagalary täzeden barlaň, olar hassahana ýaňy düşen ýaly).</li>
</ul>
<p>Çaganyň agramynyň köpelmezliginiň esasy nukdaýnazarlary aşakda beýan edilen.</p>
<p class="s1 co7">Iýmitlendirme ýeterlik däl</p>
<p>Barlaň:</p>
<ul>
<li class="in"><img src="mres/images/buls.svg" />Çagany gije naharlamaklyk dowam edilýärmi;</li>
<li class="in"><img src="mres/images/buls.svg" />Iýmitiň energetik taýdan gymmatlylygy we düzüminde belogyň saklanmaklygynyň esasy düzgünleri berjaý edilýärmi. Berilýän iýmitiň mukdary dogry bellik edilýärmi (ýagny hödür edilen iymitden iýilen möçberini aýyrmaly)? Çaganyň agramynyň köpelmekligi bilen berilýän iýmitiň bir saparky möçberiniň hasaby alnyp barylýarmy? Çagada gaýtarma ýa-da gusmaklyk barmy?</li>
<li class="in"><img src="mres/images/buls.svg" />Iýmitlendirmüniň tehnikasy: çaga ýygy-ýygydan göwrüme seretmezden iýmitlendirilýärmi?</li>
<li class="in"><img src="mres/images/buls.svg" />Berilýän kömegiň hili: saglygy goraýyş işgärleriniň çaga bolan aragatnaşygy (mylaýym, sabyrly)?</li>
<li class="in"><img src="mres/images/buls.svg" />Iýmiti taýýarlamaklygyň hemme nukdaýnazarlary: tereziler, düzüminiň möçberlenmegi, garmaklyk, iýmitiň süýjiligi (tagamy), gigiýenik taýdan saklanylmagy, adekwat garylmagy eger belli bir möçber alynýan bolsa.</li>
<li class="in"><img src="mres/images/buls.svg" />Çaga berilýän goşmaça iýmitiň gymmatlylygy ýeterlikmi.</li>
<li class="in"><img src="mres/images/buls.svg" />Multiwitamin düzüminiň adekwatnasty we saklanyş möhleti.</li>
<li class="in"><img src="mres/images/buls.svg" />Mineral goşundylaryň taýýarlanylyşy we olaryş dogry ulanylyşy we bellenilişi. Zob keseliniň ýaýran ýerlerinde elekrtolit-mineral garynda ýodid kalini (12 mg/2500 ml) goşuň, ýa-da hemme çagalara Lýugol erginini (5–10 damja/g.d) beriň.</li>
<li class="in"><img src="mres/images/buls.svg" />Eger çagalara goşmaça nahar berilýän bolsa, elekrtolit-mineral erginleriň goşulýanlygyny barlaň.</li>
</ul>
<p class="s1 co7">Bejerilmedik ýokançlyklar</p>
<p>Eger iýmitlenme ýeterlik bolsa, we siňdirmeklikde kynçylyklar bolmasa, çagada gaýtalanýan çişler, gipoglikemiýa ýa-da giponatriýemiýa bar bolsa, gizlin ýokançlygy guman etmek bolar. Peşew ýollarynyň ýokançlyklary, orta otit, inçe kesel we lýamblioz çagalarda anyklanman galmagy mümkin. Bu ýagdaýlarda:</p>
<ul>
<li class="in"><img src="mres/images/buls.svg" />Çagalary täzeden dykkatly barlaglardan geçirmeli;</li>
<li class="in"><img src="mres/images/buls.svg" />Peşewiň mikroskopiýasyny leýkositleriň sanyny barlamaklyk bilen gaýtalamaly;</li>
<li class="in"><img src="mres/images/buls.svg" />Täretiň barlagyny geçirmeli;</li>
<li class="in"><img src="mres/images/buls.svg" />Eger mümkinçilik bar bolsa, öýkeniň rentgen barlagyny geçirmeli.</li>
</ul>
<p>Kesel kesgitlenmesiniň tassyklanmadyk ýagdaýynda geçirilmeli bejergä serediň.</p>
<p class="s1 co7">AIW/AIDS</p>
<p>AIW-ýokançly we AIDS çagalaryň iýmitlenmeleriniň bozulmalaryny bejermek bolýar, emma muňa köp wagt sarp etmeli bolýar we kä halatlarda şowsyz netijeler bolmagy mümkin. AIW/AIDS çagalaryň ilkinji bejergisi AIW/AIDS ýok çagalaryňky ýaly geçirilmelidir</p>
<p>AIW-ýokanjy bilen bagly beýleki ýagdaýlara 8 bapda beýan edilen.</p>
<p class="s1 co7">Psihiologik kynçylyklar</p>
<p>Çagalarda özüni alyp barlmaklyk bilen bagly bolan kynçylyklaryň barlygyna barlaň, mysal üçin stereotip hereketler (hereketlenme), ruminasiýa (iýmitiň mejbury regurgitasiýasy), hemişe özüne üns çekdirjek bolmaklyk ýaly. Bu kynçylyklary bolan çagalara aýratyn söýgi we üns bilen serediň. Ruminasiýaly çagalara has mylakatly we gaty çemeleşme gerek bolýar. Ejesine çaga bilen oýun görnüşinde köp wagt sarp ermekligi maslahat beriň (<a href="javascript:location.href='ch10_08.html'">bap 10.8</a>).</p>


</div>
<script language="Javascript">settextsize();</script>
</body>
</html>