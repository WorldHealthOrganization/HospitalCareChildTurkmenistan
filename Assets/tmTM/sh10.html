<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>Nusga 10.</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">
<p class="s1 co">Damardan glýukozany nädip bermeli</p>
<ul>
<li class="in"><img src="mres/images/msqs.svg" />Diazepamy rektal salyň</li>
<li class="in"><img src="mres/images/mtrs.svg" />Çaga damardan sistema çatyň (we gany çalt barlamaklyk üçin alyň).
    Ganda glýikozanyň möçberini anyklaň. Eger ol pes bolsa: &lt;2,5 mmol/l (45 g/dl) kada iýmitlenmeli çagada ýa-da &lt;3 mmol/l (54 g/dl) agyr Iýmitlendirmeli çagada ýa-da, ekpress derňew geçirmeklige mümkinçilik bolmasa, bejergini gipoglikemiýa berlişi ýaly geçiriň.</li>
<li class="in"><img src="mres/images/mtrs.svg" />Damardan akymlaýyn 5 ml/kg 10% glýukozanyň erginini guýuň.</li>
</ul>
<div class="table-container"><table>
<tr><td class="head bco">Ýaşy/agramy</td><td class="head bco" align="center">Bir saparda goýbermeli (5 ml/kg) 10% glýukozanyň möçberi</td></tr>
<tr><td class="bod">&lt; 2 aý (&lt; 4 kg)</td><td class="bod" align="center">15 ml</td></tr>
<tr><td class="bod">2–&lt; 4 aý (4–&lt; 6 kg)</td><td class="bod" align="center">25 ml</td></tr>
<tr><td class="bod">4–&lt; 12 aý (6–&lt; 10 kg)</td><td class="bod" align="center">40 ml</td></tr>
<tr><td class="bod">1–&lt; 3 ýaş (10–&lt; 14 kg)</td><td class="bod" align="center">60 ml</td></tr>
<tr><td class="bod">3–&lt; 5 ýaş (14–&lt; 19 kg)</td><td class="bod" align="center">80 ml</td></tr>
</table></div>
<ul>
<li class="in"><img src="mres/images/mtrs.svg" />30 minutdan soň glýukozanyň möçberini täzeden anyklaň. Eger ol pes bolsa, glýukozanyň 10% erginini 5 ml/kg möçberde goýbermekligi gaýtalaň.</li>
<li class="in"><img src="mres/images/mtrs.svg" />Çaga huşuna gelen badyna ony naharlaň. Eger onda aspirasiýa howpy bar bolsa, beriň:
				<ul><li class="in"><img src="mres/images/dashs.svg" />süýt ýa-da süýjili suw nazogastral zont arkaly beriň (süýjüli suwy taýýarlamak üçin 4 çaý çemçe
                    şekeri (20 gr) 200 ml arassa suwda garyşdyrmaly); ýa-da</li>
<li class="in"><img src="mres/images/dashs.svg" />5–10% glýukoza (dekstroza) saklaýan suwuklyklary damardan goçberiň (<a href="javascript:location.href='content_pr4.json'">goşundy 4</a>).</li>
</ul>
			</li>
</ul>
<p><i><b>Bellik:</b></i> 50% glýukoza ergini- bu şol bir zat 50% dekstroza ýaly. Eger-de diňe 50% glýukoza bar bolsa: onuň 1 bölegini 4 bölek steril suwa garyň ýa-da 50% glýukozanyň 1 bölegini 5% glýukozanyň 9 böleginde erediň. Mysal üçin, 10 ml 50% glýukoza ergini 90 ml 5% glýukozanyň ergini bilen, bu 100 ml 10% ergini berýär.</p>
<p><i><b>Bellik:</b></i> Test-çyzyklar ulanylanda gabyň daşyndaky görkezme boýunça ulanmaly. Adaty çyzyklary asyl gabynda 2-3 °C gün düşmeýän we çig däl ýerde saklamaly. Ekspress-derňew geçirilende gan damjasyny testli çyzyga damdyrýarlar (reagentli hemme ýeri tutar ýaly). 60 sekuntdan gany ýuwaşlyk bilen arassa suw bilen ýuwup aýyrýarlar, çyzygyň reňkini bolsa flakondaky şkalanyň reňkleri bilen deňeşdirýärler ýa-da ýörite sanaýjy enjam bilen sanalýar (sanaýjy enjamlar ekspress-derňewiň çykarylýan ýerine laýyklykda dürli bolmagy mümkin).</p>
<p>
	<i><b>Bellik:</b> Eger-de damardan glýukoza goýbermekligi geçirip bolmasa ýa-da saklanylýan bolsa, gi- poglikemiýanyň öňüni almak üçin “ilkinji kömek”hökmünde gant bölejigini diliniň aşagyna goýmak hem bolar. Her 10-20 mintdan diliniň aşagyna suw bilen ezilen 1 çaý çemçe şekeri goýuň.</i>
</p>
</div>
<script language="Javascript">settextsize();</script>
</body>
</html>
