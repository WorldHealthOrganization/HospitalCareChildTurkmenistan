<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>12.2 Maslahat bermek</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">

  <p class="s1 co12">Eneler üçin ýatlama</p>
  <p>Her bir enä hassahanadan öýlerine giden wagtynda çaganyň öý şertlerinde idegi, iýmitlenmesi we haýsy ýagdaýlar ýüze çykan wagtynda hassahana derrew ýüzlenmeli, we dowamly gözegçilige gelmeli ýagdaýlar barada maglumatlary bolan ýatlamany bermeli. Eneler üçi ýatlama ejelere çagalara bermeli iýmitleri, suwuklyklary we haçan hassahana dolanmaly ýagdaýlary ýatlamaga kömek edýär.</p>
  <p>Ýerli ýagdaýlara uýgunlaşdyrylan eneler üçin ýatlamalar Çaga Keselleriniň Bütewi Alnyp Barlyşy (ÇKBAB) maksatnamasynyň çäklerinde işlenilip düzülýär we bu okuw sapaklarynyň bir bölegi bolup durýar. Ilki bilen siziň ýaşaýan ýeriňizde şular ýaly ýatlamanyň barlygyny barlaň we eger bar bolsa diňe şony ulanyň. Eger-de ýok bolsa 6 goşundyda beýan edilen mysal hökmünde getirilýän ýatlama bilen tanyşyň.</p>
  <p>Eneler üçin ýatlamany ara alyp maslahatlaşan wagtyňyzda:</p>
  <ul>
  <li class="in"><img src="mres/images/buls.svg" />Ýatlamany eliňizde onuň suratlary we ýazgylary görüner ýaly edip tutuň, ýa-da ýatlamany ejesiniň eline beriň.</li>
  <li class="in"><img src="mres/images/buls.svg" />Gürrüň bereniňizde ýatlamadaky suratlara görkeziň olary ejesi ýadynda saklap biler we öwrener ýaly.</li>
  <li class="in"><img src="mres/images/buls.svg" />Eje üçin wajyp bolan maglumatlary bellik ediň. Mysal üçin iýmitlenme boýunça maslahatlaryň daşyny çyzyň, şeýlede haýsy ýagdaýlaryň ýüze çykan wagtynda hassahana derrew dolanmaly ýagdaýlaryň daşyny çyzyň. Eger-de çaganyň içi geçýän bolsa, bermeli suwuklyklary bellik ediň. Indiki sanjymyň senesini bellik ediň.</li>
  <li class="in"><img src="mres/images/buls.svg" />Ejesiniň ýüzüne syn edip duruň, eger ol howsalaly ýa-da aljyraňly görünýän bolsa, howsalanýan zatlary barada soramaklygy ondan haýyşt ediň.</li>
  <li class="in"><img src="mres/images/buls.svg" />Ejesinden öýde etjek zatlary barada öz sözleri bilen aýtmaklygy haýyşt ediň we bu agdaýda ýatlamany ulanmaklygy oňa öwrediň.</li>
  <li class="in"><img src="mres/images/buls.svg" />Ejesiniň eline ýatlamany beriň we öýde başga maşgala agzalaryna hem ony görkezip biljekdigini oňa aýdyň. (Eger hassahanaňyzda ýeterlik derejede ýatlamalar bar bolsa, oňa birnaçesini başga enelere hem berer ýaly berip bilersiňiz).</li>
  <li class="in"><img src="mres/images/buls.svg" />Eger-de ýatlama başga dilde ýazylan bolsa, onda bu ýagdaýda gowy terjimeçini ulanyň.</li>
  </ul>
  

</div>
<script language="Javascript">settextsize();</script>
</body>
</html>