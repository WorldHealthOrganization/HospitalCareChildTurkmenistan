<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>6.10 “Denge” gyzdyrmasy (gemorragiki gyzdyrma)</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">

    <p>"Denge" gyzdyrmasyny arbowiruslar döredýärler ("dandy"-iňlis sözünden), bu wirusy Aedes toparynyň aýakçylary geçirýärler. Bu gyzdyrma möwsümleýin häsiýete eýedir we Aziýany we Gunbatar Amerikanyň köp ýurtlarynda, esasan hem Afrikada duş gelýär. Kesel köplenç 2-7 günüň dowamynda saklanýan birden beden gyzgynynyň ýokarlanmagy bilen häsiýetlenýär. Köp çagalar sagalýarlar, emma olaryň köpüsinde agyr kesel döreýär. Keselden gutulma döwründe menek-menek ýa-da soluk goşulyşýan häsiýetli, basyp göreniňde aýrylýan örgün bolýar.</p>
    <p class="s1 co6">Kesel kesgidi</p>
    <p>Bu kesel ýaýran ýerlerde we beden gyzgynynyň ýokarlanmagy 2 günden köp bolan ýagdaýlarynda guman ediň.</p>
    <p>Käbir ýagdaýlarda kelle agyry, göz almalarynda agyry, kä halatlarda içinde agyry bolýar. Bu gyzzyrmany çagalarda bolýan beýleki ýokançlyklardan tapawutlandyrmak kyn bolýar.</p>
    <p class="s1 co6">Bejergi</p>
    <p>Köplenç ýagdaýlarda çagany saglyk öýleri şertlerinde bejerseň hem bolýar, ýöne bu ýagdaýlarda ene- atasynyň çagany hassahana wagtal-wagtal getirmäge mümkinçiligi bolmaly.</p>
    <ul>
    <li class="in"><img src="mres/images/mtrs.svg" />Ejesine çaga bilen gündelik saglyk öýüne gelmelidigini we gaýragoýulmasyz eger-de indiki alamatlaryň
        haýsydyr biriniň ýüze çykan wagtynda: güýçli kelle agyry, saklanmaýan gaýtarma, sowuk we çigli el- aýaklary, haýallyk we biynjalyklyk, ganakmalar, mysal üçin täretiň garalmagy ýa-da gaýtarma köfe çökündisi ýaly bolan wagtynda derrew gelmelidigini haýyşt ediň.</li>
    <li class="in"><img src="mres/images/mtrs.svg" />Köp mukdarda suwuklyk- arassa suw ýa-da ORS erginini maslahat beriň, gaýtarma we beden gyzgynynyň ýokarlanmagy esasynda ýitirilýän suwuklygyň öwezini dolmak üçin.</li>
    <li class="in"><img src="mres/images/mtrs.svg" />Çaga ýokary gyzdyrsa, we gyzdyrma onuň umumy ýagdaýyny erbetleşdirýän bolsa parasetamol beriň. <b>Çagalara aspirin ýa-da ubuprofen bermäň, sebäbi bu derman serişdeler ganakmany güýçlendirip bilýarler.</b></li>
    <li class="in"><img src="mres/images/mtrs.svg" />Çaganyň beden gyzgyny kadalaşýança gündelik gözegçilik ediň. Eger mümkin bolsa gündelik gematokriti barlaň. Çagada agyr keseliň alamatlarynyň barlygyny barlap duruň.</li>
    <li class="in"><img src="mres/images/mtrs.svg" />Her bir agyr kesel alamatly çagalary (nemli barldalardan gan akma ýa-da deride ganjarma alamatlary, şok, psihik ýagdaýynyň erbetleşmegi, tutgaý ýa-da sary getirme) şeýlede gematokritiň çalt ýa-da has ýokarlanmagynda hassahana ýerleşdiriň.</li>
    </ul>
    <p class="subtit co6">6.10.1 Denge gyzdyrmasynyň agyr görnüşi (gemorragiki gyzdyrma)</p>
    <p>Çagalarda bu keseliň agyr görnüşini aşakdaky bir ýa-da birnäçe alamat bolanda goýulýar:</p>
    <ul>
    <li class="in"><img src="mres/images/bsqs.svg" />şok ýagdaýyny döredýän plazmanyň ýitirilmegidir (denge gyzzyrmasynyň şogy) we bedende suwuklygyň ýygnanmagy;</li>
    <li class="in"><img src="mres/images/bsqs.svg" />agyr ganakmalar;</li>
    <li class="in"><img src="mres/images/bsqs.svg" />içki agzalaryň agyr zeperlenmeleri;</li>
    </ul>
    <p>Plazmany ýitirmeklik güýçli bolanlygy sebäpli, çagalarda şoguň emele gelmegi iň howply gaýraüzülme bolup durýar. Çagada şok bar hasaplanýar, haçanda puls basyşy (ýagny sistolik we diastolik basyşyň aratapawut) ≤ 20 mm s. st. bolsa ýa-da mikrosirkulýasiýanyň bozulmaklygynyň (el-aýagynyň sowamaklygy, pulsyň çaltlaşmagy we kapillýar dolylygynyň haýallanmagy) alamatlary bolsa. Arterial gipotoniýa belli bolşy ýaly keseliň soňky günlerinde ýüze çykýar. Şok keseliň 4-5 günlerinde emele gelýär. Şokuň ilkinji günlerde emele gelmegi (2-nji ýa-da 3-nji günde), puls basyşynyň pesligi (≤ 10 mm s.st.) ýa-da pulsyň we arterial basyşyny barlap bolmazlyk keseliň örän agyr geçişine şaýatlyk edýär.</p>
    <p>Denge gyzdyrmasynyň beýleki gaýraüzülmeleri bu nemli bardalaryndan gan akma ýa-da deriniň ganjarmagy we käwagt gepatit hem-de ensefalopatiýa bolýar. Emma köplenç ýagdaýlarda çagalar şok ýagdaýyndan, esasan hem olara suwuklyklar aşa köp berilen ýagdaýlarynda ölýärler (aşak seret).</p>
    <p class="s1 co6">Kesel kesgidi</p>
    <p>Çagada denge gyzdyrmasynyň agyr görnüşini guman ediň, eger-de ýaşaýan ýerinde bu gyzdyrma duş gelýän bolsa, beden gyzgynynyň ýokarlanmagy 2 günden köp saklansa we indiki alamatlaryň haýsydyr biri bar bolsa:</p>
    <ul>
    <li class="in"><img src="mres/images/bsqs.svg" />plazma ýitirilmeginiň alamatlary:
                            <ul><li class="in"><img src="mres/images/dashs.svg" />ýokary ýa-da hemişe ýokarlanýan gematokrit;</li>
    <li class="in"><img src="mres/images/dashs.svg" />plewral boşlygyna suwuklygyň ýygnalmagy ýa-da assit;</li>
    </ul>
                        </li>
    <li class="in"><img src="mres/images/bsqs.svg" />gan aýlanyşygynyň bozulmagy ýa-da şok:
                            <ul><li class="in"><img src="mres/images/dashs.svg" />sowuk, çigli el-aýaklary;</li>
    <li class="in"><img src="mres/images/dashs.svg" />kapillýar dolyganlygyň wagtynyň ýokarlanmagy (3 sekuntdan köp);</li>
    <li class="in"><img src="mres/images/dashs.svg" />gowşak puls (pulsyň çaltlaşmagy bedende aýlanýan ganyň mukdarynyň azalan wagtynda hem
        bolmagy mümkin);</li>
    <li class="in"><img src="mres/images/dashs.svg" />puls basyşynyň peselmegi (ýokary seret);</li>
    </ul>
                        </li>
    <li class="in"><img src="mres/images/bsqs.svg" />spontan (öz-özünden bolýan) ganakmalar:
                            <ul><li class="in"><img src="mres/images/dashs.svg" />burnundan ýa-da gişleriň etinden;</li>
    <li class="in"><img src="mres/images/dashs.svg" />täretiniň garalmagy ýa-da gaýtarma kofe çökündisi ýaly;</li>
    <li class="in"><img src="mres/images/dashs.svg" />köp sanly petehiýalar ýa-da deridäki ganöýmeler;</li>
    </ul>
                        </li>
    <li class="in"><img src="mres/images/bsqs.svg" />merkezi nerw ulgamy tarapyndaky bozulmalar:
                            <ul><li class="in"><img src="mres/images/dashs.svg" />gowşaklyk ýa-da birahatlyk;</li>
    <li class="in"><img src="mres/images/dashs.svg" />koma;</li>
    <li class="in"><img src="mres/images/dashs.svg" />tutgaý;</li>
    </ul>
                        </li>
    <li class="in"><img src="mres/images/bsqs.svg" />iýmit siňdiriş ulgamy tarapyndan agyr bozulmalar:
                            <ul><li class="in"><img src="mres/images/dashs.svg" />gaýtarmanyň yzynyň kesilmezligi;</li>
    <li class="in"><img src="mres/images/dashs.svg" />sag böwrüniň ýokarsynda agyrynyň güýçlenmegi;</li>
    <li class="in"><img src="mres/images/dashs.svg" />sary getirme.</li>
    </ul>
                        </li>
    </ul>
    <p class="s1 co6">Bejergi</p>
    <ul>
    <li class="in"><img src="mres/images/mtrs.svg" />Denge gyzdyrmasynyň agyr görnüşi bolan hemme çagalary, arterial basyşy we gematokriti barlap durmak üçin hassahana ýerleşdiriň.</li>
    </ul>
    <p class="s2">Şoksyz näsaglarda suwuklyk balansyny dikeltmek (puls basyşy &gt;20 mm s. st.)</p>
    <ul>
    <li class="in"><img src="mres/images/mtrs.svg" />Gaýtalanýan gaýtarmada hemde gematokritiň derejesiniň çalt ýokarlanmagynda damardan suwuklyk goýberiň.</li>
    <li class="in"><img src="mres/images/mtrs.svg" />Ringer laktat (Hartmanyň ergini) ýa-da 5% glýukozanyň erginini Ringer ergininde ýaly, izotonik erginleri diňe goýberiň.</li>
    <li class="in"><img src="mres/images/mtrs.svg" />6 ml/kg/sagatda 2 sagadyň dowamynda başlaň, soňra bolsa 2–3 ml/kg/sagatda bejerginiň netijeliliginde mümkin boldygyça çalt başlaň.</li>
    </ul>
    <p>Gowy sirkulýasiýany we diurezi saklamaklyk üçin suwuklygyň minimal möçberini goýberiň. Damardan suwuklyklar ilkinji 24-48 sagadyň dowamynda gerek, sebäbi plazmanyň kapillýarlardan syzylyp çykmaklygy bu wagtyň içinde gutarýar.</p>
    <p class="head-E">Şokly näsaglaryň suwuklyk balansynyň dikeldilişi (puls basyşy ≤ 20 mm sim. st.)</p>
    <ul>
    <li class="in"><img src="mres/images/mtrs.svg" />Gaýragoýulmasyz ýagdaý ýaly bejeriň. Izotonik kristalloid ergini 10-20 ml/kg damardan goýberiň, mysal üçin, Ringer laktat erginini (Hartmanyň ergini) 1 sagadyň dowamynda.
                                <ul><li class="in"><img src="mres/images/dashs.svg" />Eger-de çaga berilýän bejergä gowy täsir edýän bolsa (kapillýar dolyganlylyk we periferik perfuziýa gowulaşsa we puls basyşy köpelse), suwuklyk goýbermekligi 10 ml/kg 1 sagadyň dowamynda, soňra bolsa 2–3 ml/kg/ soňky 6-8 sagadyň dowamynda dowam ediň.</li>
    <li class="in"><img src="mres/images/dashs.svg" />Eger-de bejergiň netijesi ýaramaz bolsa (şogyň alamatlary saklansa) ýenede 20 ml/kg kristalloid erginini 1 sagadyň dowamynda beriň ýa-da 10–15 ml/kg kolloid erginini goýbermekligiň mümkinçiligine serediň, mysal üçin 6% dekstranyň ergini ýa-da 70 ýa-da 6% gidroksietil – krahmalyň ergini 200 000 molekulýar massaly 1 sagadyň dowamynda. Kristalloid erginleri goýbermeklige mümkin boldygyça çalt geçiň.</li>
    </ul>
                            </li>
    <li class="in"><img src="mres/images/mtrs.svg" />Indiki 24–48 sagadyň dowamynda mümkin size suwuklyklaryň goşmaça bolýus (doly möçber) möçberlerini goýbermeklik gerek bolar (5–10 ml/kg 1 sagadyň dowamynda).</li>
    <li class="in"><img src="mres/images/mtrs.svg" />Suwuklyklar bilen bejergini dowam etdirmekligi amaly alamatlaryň, ýagny wajyp görkezijileri we diurezi her sagatda barlamak esasynda çözüň. Gematokritiň üýtgemekligi bejergide peýdaly görkezijileriň biri bolup durýar, ýöne ony amaly jogap esasynda seretmeli. Mysal üçin, gematokritiň köpelmegi esasy görkezijiler bilen bile (puls basyşynyň peselmegi aýratynlykda) goşmaça suwuklyklary goýbermekligiň gerekdigini görkezýär, emma suwuklyk goýbermekligiň zerurlygy ýok, eger-de saglygyň esasy görkezijileriniň kada ýagdaýynda, gematokrit görkezijileri (50-55%) has ýokary hem bolsa. Bu ýagdaýda çaganyň ýagdaýyna gözegçilik etmekligi dowam ediň, mümkin, gematokrit indiki 24 sagadyň dowamynda, böwrekleriň reabsorbsion funkisiýasy dikelip başlandan soň, peselip başlar.</li>
    <li class="in"><img src="mres/images/mtrs.svg" />Köplenç ýagdaýlarda damardan suwuklyk goýbermekligi 36-48 sagatdan bes etmek bolar. Ölüm bilen gutarýan köp ýagdaýlaryň suwuklyklary, az bermeklik dälde, aşa köp goýbermekligiň esasynda bolup geçýänligini ýatdan çykarmaň.</li>
    </ul>
    <p class="s2">Gemorragiki gaýraüzülmeleriň bejerilişi</p>
    <ul>
    <li class="in"><img src="mres/images/bsqs.svg" />Denge gyzdyrmaly her bir näsagda dişleriň etleriniň ganjarmagy bolmagy mümkin, ýöne bu adaty aýdyň däldir. Ol esasan hem trombositopeniýa bilen bagly, bu ýagdaý bolsa adaty keseliň 2-nji hepdesinde öz-özünden aýrylyşýar.</li>
    <li class="in"><img src="mres/images/bsqs.svg" />Eger-de gan akma bar bolsa, onda ol, adaty iýmit siňdiriş ulgamynda bolýar, esasan hem esasan hem agyr we uzaga çeken şok ýagdaýly näsaglarda. Içki agzalardan gan akma köp wagtlap bilinmän galmagy hem mümkin bu ýagdaý köplenç haçanda gara reňkli täret bolanda anyklanýar. Içki agzalardan gan akma şok ýagdaýynda suwuklyklar bilen bejergiden soň gowulaşma bolmasa ýa-da, esasan hem gematokritiň görkezijisi stabil peselýän bolsa we çagada içiniň çişmegi we içinde agyry bar bolsa guman etmeli.</li>
    <li class="in"><img src="mres/images/mtrs.svg" />Aýdyň trombositopeniýaly çagalara (&lt;20 000 trombositler mm3) ýatymlaýyn düzgün belläň we ganakma howpyny azaltmak üçin mikroşikeslerden goraň. Sanjymlary etmäň.</li>
    <li class="in"><img src="mres/images/mtrs.svg" />Çaganyň ýagdaýyna, gematokrite we mümkin bolsa trombositleriň sanyny anyklamak bilen barlap duruň.</li>
    <li class="in"><img src="mres/images/mtrs.svg" />Gan goýbermeklik seýrek ýagdaýlarda gerek bolýar. Eger-de gan goýbermeklik zerur bolsa, gan goýbermekligi suwuklyklary aşa bermek howpy barlygy sebäpli seresaplyk bilen goýbermeli. Eger gan akma guman edilýän bolsa, 5–10 ml/kg arassa gany ýa-da 10 mg/kg eritrositar massany 2-4 sagadyň dowamynda ýuwaşlyk bilen goýberiň we gan goýbermeklige gözegçilik ediň. Eger-de gan goýbermekligiň jogaby gowy bolsa we gan akma tassyklansa, gan goýbermekligi gaýtalamak barada pikirleniň.</li>
    <li class="in"><img src="mres/images/mtrs.svg" />Trombositar massa goýbermeklik diňe köp mukdarda gan ýitirilende maslahat berilýär. Trombositopeniýa bolan we gan akma bolmadyk ýagdaýlarda trombositar massany goýbermekligiň gymmatlylygy ýokdyr we bu ýagdaýlarda näsagyň ýagdaýyny erbetleşdirmegi hem mümkin.</li>
    </ul>
    <p class="s2">Aşa suwuklyk berlen ýagdaýlaryň bejergisi</p>
    <ul>
    <li class="inn">Giperdigratasiýa – şogy bejermekligiň esasy gaýraüzülmeleriniň biri. Ol indikileriň esasynda döräp biler:
                                <ul><li class="in"><img src="mres/images/dashs.svg" />köp mukdarda suwuklyk berilmegi ýa-da/we suwuklyklaryň çalt goýberilmegi;
                                </li>
    <li class="in"><img src="mres/images/dashs.svg" />gipotinik erginleriň izotonik kristalloid erginleriň ýerine nädogry ulanylmaklygy;
    </li>
    <li class="in"><img src="mres/images/dashs.svg" />damardan suwuklyklaryň has uzak wagtlap berilmegi (plazma ýitirilmeginden hem soň);</li>
    <li class="in"><img src="mres/images/dashs.svg" />ep-esli plazma ýitirilmekliginde çagalara suwuklyklaryň köp mukdarda ulanmaklygy sebäpli.</li>
    </ul>
                            </li>
    <li class="in"><img src="mres/images/bsqs.svg" />Irki alamatlary:
                                <ul><li class="in"><img src="mres/images/dashs.svg" />dem alyşyň çaltlaşmagy;</li>
    <li class="in"><img src="mres/images/dashs.svg" />döş kapasasynyň içine çekilmekligi;</li>
    <li class="in"><img src="mres/images/dashs.svg" />plewral boşlygyna uly möçberdäki suwuklygyň emele gelmegi;</li>
    <li class="in"><img src="mres/images/dashs.svg" />assit;</li>
    <li class="in"><img src="mres/images/dashs.svg" />periorbital çiş ýa-da ýumşak dokumalaryň çişi.</li>
    </ul>
                            </li>
    <li class="in"><img src="mres/images/bsqs.svg" />Giperdigratasiýanyň giçki alamatlary:
                                <ul><li class="in"><img src="mres/images/dashs.svg" />öýken çişi;</li>
    <li class="in"><img src="mres/images/dashs.svg" />sianoz;</li>
    <li class="in"><img src="mres/images/dashs.svg" />öňüni alyp bolmaýan şok (gipowolemiýa esasynda ýürek ýetmezçiliginiň döremegi).</li>
    </ul>
                            </li>
    </ul>
    <p>Giperdigratasiýanyň bejergisi çaganyň şokda ýa-da şokda dälligine bagly bolýar:</p>
    <ul>
    <li class="in"><img src="mres/images/buls.svg" />Şok ýagdaýynda bolan we aşa gipergidratasiýa ýagdaýyndaky çagalary alyp barlamlyk örän kyn we ölümçilik bu çagalaryň arasynda köp bolýar.</li>
    <li class="in"><img src="mres/images/mtrs.svg" />Kolloid erginleriniň gaýtadan bolýus möçberlerini bermeklik we inotrop serişdelerini bermeklik sirkulýasyýany saklamaklyga ýardam berýärler (pediatriýa boýunça kitaplara seret).</li>
    <li class="in"><img src="mres/images/mtrs.svg" />Diuretik serişdelerini ulanmaklykdan gaça duruň, sebäbi bu serişdeler gipowolemiýany has hem agyrlaşdyryp bilerler.</li>
    <li class="in"><img src="mres/images/mtrs.svg" />Plewral boşluklaryndaky suwuklyklary mümkin aýyrmaklyk gerek bolar, emma bu em ganakma howpyny köpeldýär.</li>
    <li class="in"><img src="mres/images/mtrs.svg" />Eger mümkinçilik bar bolsa, irki goşmaça basyşly wentillýasiýa barada pikirleniň bu öýken çişiniň öňüni alyp biler.</li>
    <li class="in"><img src="mres/images/buls.svg" />Eger-de çagada şok alamatlary bolmasa, emma çaltlaşan we kynlaşan dem alyş, we plewral boşluklarynda köp mukdarda suwuklyk bar bolsa, onda agyzdan ýa-da damardan furosemid 1 mg/kg 1 ýa-da 2 sapar günüň dowamynda 24 sagatda beriň we kislorod bilen bejergini geçiriň (<a href="javascript:location.href='ch10_07.html'">bap 10.7</a>).</li>
    <li class="in"><img src="mres/images/buls.svg" />Şok bolmadyk ýagdaýlarynda damardan suwuklyklary bermegi bes ediň we çagany ýatymlaýyn düzgünde 24-48 sagadyň dowamynda saklaň. Aşa suwuklyk reobsorbsiýa ediler we peşew bilen bile çykarylar.</li>
    </ul>
    <p class="s1 co6">Goldaýjy ideg</p>
    <ul>
    <li class="in"><img src="mres/images/mtrs.svg" />Eger-de ýokary gyzgyn çaganyň umumy ýagdaýyny erbetleşdirýän bolsa, parasetamol beriň. Çaga aspirin ýa-sa ibuprofen bermäň, sebäbi bu derman serişdeler ganakmany güýçlendirip bilýärler.</li>
    <li class="in"><img src="mres/images/mtrs.svg" />Kortikosteroid serişdeleri bermäň.</li>
    <li class="in"><img src="mres/images/mtrs.svg" />Denge gyzdyrmasynyň agyr görnüşinde tutgaý häsýetli däl, emma bu ýagdaý dörese, sahypa
        15 –ki ýaly bejeriň (<a href="javascript:location.href='sh09.html'">nusga 9</a>).</li>
    <li class="in"><img src="mres/images/mtrs.svg" />Eger-de çaga huşsyz bolsa, bellenilişi ýaly bejeriň (<a href="javascript:location.href='ch01_05.html'">bap 1.5.3</a>).</li>
    <li class="in"><img src="mres/images/mtrs.svg" />Şokdaky we dem ýetmezçiligiň alamatlary bolan çagalar kislorod bilen bejergini almaly.</li>
    <li class="in"><img src="mres/images/mtrs.svg" />Gipoglikemiýa (ganyň glýukozasy &lt;2,5 mmol/l, ýa-da&lt;45 mg/dl) häsiýetli däl, emma eger bu ýagdaý bar bolsa, damardan glýukozanyň erginini ediň (<a href="javascript:location.href='sh10.html'">nusga 10</a>).</li>
    <li class="in"><img src="mres/images/mtrs.svg" />Eger-de çagada bagryň agyr zeperlenmeleriniň alamatlary dörese adaty pediatriýa boýunça okuw kitaplarynyň görkezmelerine görä bejeriň.</li>
    </ul>
    <p class="s1 co6">Gözegçilik</p>
    <ul>
    <li class="in"><img src="mres/images/mtrs.svg" /><b>Eger-de çagada şok bolsa,</b> esasy görkezijilerini her sagatda barlap duruň (esasan hem puls basyşynyň, eger mümkin bolsa) çaganyň ýagdaýy gowulaşýança we gematokritiň ýagdaýyny günüň dowamynda 3-4 sapar barlaň. Lukman çaga günüň dowamynda azyndan 4 sapar seredip durmaly we damardan suwuklyklary azyndan 6 sagatlyk bellemeli 1 saparda.</li>
    <li class="in"><img src="mres/images/mtrs.svg" /><b>Şok ýagdaýy bolmadyk çagalary</b> şepagat uýasy günüň dowamynda azyndan 4 sapar seredip durmaly (beden gyzgynyny, pulsyny, we arterial basyşyny) we gematokriti günüň dowamynda 1-2 sapar barlamaly, lukman bolsa çaga azyndan 1 sapar seretmeli.</li>
    <li class="in"><img src="mres/images/mtrs.svg" />Keseliň ýitileşen döwründe mümkinçiligine görä trombositleriň sanyny gündelik barlap durmaly.</li>
    <li class="in"><img src="mres/images/mtrs.svg" />Bedene guýulýan we çykarylan suwuklyklaryň möçberiniň doly we takyk ýazgysyny alyp baryň.
    </li>
    </ul>
    


</div>
<script language="Javascript">settextsize();</script>
</body>
</html>