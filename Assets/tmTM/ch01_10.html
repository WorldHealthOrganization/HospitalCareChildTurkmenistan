<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>1.10 Şikesler we ýaralanmalar/döwükler</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">

    <p>Agyr köp sanly ýaralanmalar/döwükler we uly şikesler ömre howp salýan ýagdaýlar bolup, hassahana düşmegi esasy sebäpleri bolup durýar. Olarda köp beden agzalary bilen elleri we aýaklary zeperlenen bolup, çagalaryň ýagdaýynyň çalt agyrlaşmagynyň sebäbi bolup durýar.</p>
    <p>Çagalaryň ýagdaýyna hassahana düşen ilkinji sagatlarynda çalt baha berip olaryň gaýragoýulmasyz sortlamaklyk wajypdyr. Eger-de çagada ömre howp salýan alamat birden köp bolsa, olaryň hemmesini birden bejermeklik wajypdyr we saglygy goraýyş işgärlerinden netijeli sazlaşykly işlemegi talap edýär.</p>
    <p class="subtit co1">1.10.1 Ilkinji barlag we ilkinji baha bermek</p>
    <p>Ilkinji baha bermeklik, adaty “ilkinji barlag”diýip atlandyrylýan ömre howp salýan alamatlary ýüze çykarmaly, olara indikiler degişli:</p>
    <ul>
    <li class="in"><img src="mres/images/mtrs.svg" />dem alyş ýollarynyň geçirijiliginiň bozulmagy;</li>
    <li class="in"><img src="mres/images/mtrs.svg" />döş kapasasynyň şikesi, dem alyşy kynlaşdyrýan;</li>
    <li class="in"><img src="mres/images/mtrs.svg" />güýçli daşky ýa-da içki ganakma;</li>
    <li class="in"><img src="mres/images/mtrs.svg" />kelläniň we oňurganyň boýun böleginiň şikesi;</li>
    <li class="in"><img src="mres/images/mtrs.svg" />garynyň şikesi.</li>
    </ul>
    <p>Ilkinji barlag ýokarda <a href="javascript:location.href='ch01_02.html'">1.2. bapda</a> agzalan ýaly ulgamlaýyn bolmaly. Eger boýunyň şikesi guman edilýän bolsa, ony talaba laýyk berkidiň we hereketlendirmejek boluň (<a href="javascript:location.href='sh06.html'">nusga 6</a>).</p>
    <p>Ilkinji gözegçilik wagtynda näsagyň ýagdaýynyň agyrlaşan ýagdaýynda barlagy täzeden geçirmeli, sebäbi anyklanmadyk şikes ýüze çykmagy mümkin. Şikes guman edilende çaganyň egin-eşigini doly çykaryň. Dem alyş ýollaryna baha beriň we onuň geçirijiligini barlaň, dem alyş funksiýasyny, gan aýlanyş ulgamyny we aňyň derejesini barlaň we bar bolan her bir gan akmany togtadyň. Ulgamlaýyn barlag inikileri öz içine almaly:</p>
    <ul>
    <li class="in"><img src="mres/images/bsqs.svg" />dem alyş ýollarynyň geçirijiligi;</li>
    <li class="in"><img src="mres/images/bsqs.svg" />dem alyş funksiýasynyň ýagdaýy;</li>
    <li class="in"><img src="mres/images/bsqs.svg" />gan aýlanyşy we gan akmany togtatmak;</li>
    <li class="in"><img src="mres/images/bsqs.svg" />merkezi nerw ulgamynyň ýagdaýy (AVPU şkalasy boýunça baha bermek) we oňurganyň boýun bölümini immobilizirlemek;</li>
    <li class="in"><img src="mres/images/bsqs.svg" />bedeniň hemme ýerini barlamak we şikesleri anyklamak.</li>
    <li class="in"><img src="mres/images/mtrs.svg" />Ilkinji gözegçilikde hemme zeperlenen beden agzalary we ulgamlary bellik ediň we gaýragoýulmasyz bejergini ediň.</li>
    <li class="in"><img src="mres/images/mtrs.svg" />Gerek bolan ýagdaýda reanimasion çäreleri geçiriň; gerek bolsa kislorod beriň dem alyş haltasy ýa- da maska bilen; bar bolan her bir ganakmany togtadyň; damardan sis-temany çatyň ganaýlanyşygy goldamak üçin we kristalloidleri ýa-da gany gerek bolan ýagdaýyndan damardan goýberiň. Çagadan gan alyň gemoglobiniň derejesini we gan goýbermeklik üçin toparyny bilmek üçin.</li>
    <li class="in"><img src="mres/images/mtrs.svg" />Ýerine ýetirýän emleriňiziň hemmesini çaganyň kesel taryhyna bellik ediň.</li>
    </ul>
    <p class="subtit co1">1.10.2 Goşmaça barlaglar</p>
    <p>Goşmaça barlaglary diňe çaganyň dem alyş ýollarynyň geçirijiligini dikeldeniňizden, dem alyşy, gan aýlanyşy we çaganyň huşuny stabilizirläniňizden soň geçiriň.</p>
    <ul>
    <li class="in"><img src="mres/images/mtrs.svg" />Çaganyň doly barlagyny geçiriň, esasy ünsi indikilere beriň:</li>
    <li class="in"><img src="mres/images/mtrs.svg" />Kelle sebitine: kelläniň saçly bölegine, gözlrine, gulak ýelkenlerine we periorbital ýumşak dokumalara.</li>
    <li class="in"><img src="mres/images/mtrs.svg" />Boýun sebitine: içine girýän ýaralar, deri asty emfizema, traheýanyň dewiasiýasy we boýun
        wenalarynyň çişmegi.</li>
    <li class="in"><img src="mres/images/mtrs.svg" />Newrologiki alamatlar: kelle beýni funksiýasyna (aňyna AVPU şkalasy boýunça), oňurga ýiliginiň
        funksiýasyna (hereket we duýujylyk funksiýalary we refleksler).</li>
    <li class="in"><img src="mres/images/mtrs.svg" />Döş kapasasyna: ýaýjyk we hemme gapyrgalar, dem alyş seslerine we ýürek urşuna.</li>
    <li class="in"><img src="mres/images/mtrs.svg" />Garyn sebitine: hirurgiki goşulşmalary talap edýän garyn goşlugynyň geçýän ýaralary, garynyň
        kütek şikesleri, şeýlede gerek bolan ýagdaýynda rektal barlaglar.</li>
    <li class="in"><img src="mres/images/mtrs.svg" />Çatalba sebiti we el-aýaklary: döwükler, periferik arteriýalardaky puls, kesikler, ganöýmeler we
        beýleki ýeňil ýaralar.</li>
    </ul>
    <p class="s1 co1">Enjamlaşdyrylan barlag usullary</p>
    <p>Çaganyň ýagdaýyny stabilizirläniňizden soň, görkezmeler bar bolsa enjamlaşdyrylan bar-laglary geçirmek bolar (has takyk <a href="javascript:location.href='ch09_03.html'">bap 9.3</a>). Köp ýagdaýlarda, şikesiň görnüşine baglylykda indiki barlaglar geçirseň bolar: </p>
    <ul>
    <li class="in"><img src="mres/images/mtrs.svg" />Rentgen barlagy: çak edilýän şikese baglylykda (döş kapasasynyň rentgenografiýasyny, boýunyň, çatalbanyň, oňurganyň gapdal we göni sebitini, uzyn süňkleri we kelle süňk-lerini).</li>
    <li class="in"><img src="mres/images/mtrs.svg" />Ultrases barlagy: garyn boşlugynyň ultrases barlagyny geçirmeklik içki ganakma ýa-da garyn boşlugyndaky zeperlemeler barada peýdaly maglumaty berer.</li>
    </ul>
    <p class="s1 co1">Bejergi</p>
    <p>Çaganyň ýagdaýyny stabilizirläniňizden soň kada gomeostazy gazanmak we ony soňra goldamak üçin bejergini dowam ediň. Gerek bolan ýagdaýynda çagany degişli bölüme ýa-da hassahana geçirmekligi gurnaň.</p>
    <ul>
    <li class="in"><img src="mres/images/mtrs.svg" />Kelle şikesi ýok wagtynda damardan 0,05-0,1 mg/kg morfin ediň, onuň möçberini soňra her 10 minutdan 0,01-0,02 mg/kg köpeldiň kadaly agyryny aýyryjy netijäni almak üçin. Hemme tapgyrlarda agyryny aýyrmaly we näsagy köşeşdirjek bolmaly.</li>
    <li class="in"><img src="mres/images/mtrs.svg" />Eger-de şok alamatlary bar bolsa, 0,9% fiziologiki ergini 20 ml/kg möçberde goýberiň we çaganyň ýagdaýyna täzeden baha beriň (<a href="javascript:location.href='sh07.html'">nusga 7</a>).</li>
    <li class="in"><img src="mres/images/mtrs.svg" />Eger-de gan akmadan soňra gan goýbermeklik gerek bolsa, ilki arassa gany 20 ml/kg möçberde goýberiň, soňra eritrositar massany 10 mg/kg möçberde ediň.</li>
    <li class="in"><img src="mres/images/mtrs.svg" />Gipoglikemiýany bejergiň (<a href="javascript:location.href='sh10.html'">nusga 10</a>).</li>
    <li class="in"><img src="mres/images/mtrs.svg" />Aýratyn şikeslerde geçirilmeli kömek <a href="javascript:location.href='ch09_03.html'">bap 9.3</a>.</li>
    </ul>
    

</div>
<script language="Javascript">settextsize();</script>
</body>
</html>