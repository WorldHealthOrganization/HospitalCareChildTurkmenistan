<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>4.9. Ýüregiň rewmatiki keseli</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">

    <p>Ýüregiň dowamly rewmatiki keseli ýiti rewmatiki ysytmanyň gaýraüzülmedi bolup durýar., bu keseliň soňy klapanlaryň zeperlenmesi bilen geçýär. Β-gemolitiki A toparyň streptokokklaryna immun jogaby hökmünde käbir çagalarada döreýän antitelalar, ýiti döwründe ýüregiň klapanlarynyň ýetmezçiligi bilen geçýän, dürli derejedäki agyrlykda pankarditi döredýärler (<a href="javascript:location.href='ch06_11.html'">bap 6.11</a>).</p>
    <p>Gaýtalanýan ýiti rewmatiki ysytmada ýüregiň rewmatiki keseliniň döreme howpy ýokarydyr. Soňunda klapanlaryň stenozy regurgitasiýa bilen, ýürek gulajyklarynyň giňemegi, aritmiýalar we garynjyklaryň disfunksiýasy dürli derejedäki döreýär. Ýüregiň dowamly rewmatiki keseli çagalarda mitral stenozyň esasy sebäpkäri bolup durýar.</p>
    <p class="s1 co4">Kesel kesgidi</p>
    <p>Ýüregiň rewmatiki keselini anamnezinde rewmatiki ysytmalar bolan her bir çagada guman edip bolar. Bu çagalar adaty ýürede dürli sesler ýa-da ýürek ýetmezüiligiň alamatlary bilen hassahanada düşýärler. Kesel kesgidini dogry goýmaklyk wajypdyr, sebäbi penisillin bilen bejermeklik indiki rewmatiki hüjümleri azaldyp bilýär we klapanlaryň has beter zeperlenmesiniň öňüni alýar.</p>
    <p>Ýüregiň rewmatiki keseliniň kliniki alamatlary keseliň agyrlyk derejesine bagly bolýar. Ýeňil görnüşleri ýürekdäki seslerden başga ujypdyzja alamatlar bilen geçýär, bu ýagdaýlarda çagalar özlerini gowy duýýarlar we şol sebäpli seýrek ýagdaýlarda anyklanýar.</p>
    <p class="s1 co4">Anamnezi </p>
    <ul>
    <li class="in"><img src="mres/images/buls.svg" />döşünde agyry;</li>
    <li class="in"><img src="mres/images/buls.svg" />ýürek urmasy (tarsyldamasy);</li>
    <li class="in"><img src="mres/images/buls.svg" />ýürek ýetmezçiligiň alamatlary (şol sanda ortopnoýe, paroksizmal dem gysma we çişler);</li>
    <li class="in"><img src="mres/images/buls.svg" />beden gyzgynynyň ýokarlanmagy we insult, adaty ýürek klapanlarynda ýokanç hadysasy bilen bagly;</li>
    <li class="in"><img src="mres/images/buls.svg" />fiziki agramlykdaky ýa-da tolgunmada dem gysma;</li>
    <li class="in"><img src="mres/images/buls.svg" />essiniň ýaýylmagy (çaşmagy).</li>
    </ul>
    <p class="s1 co4">Fizikal barlaglar</p>
    <ul>
    <li class="in"><img src="mres/images/buls.svg" />ýürek ýetmezçiliginiň alamatlary;</li>
    <li class="in"><img src="mres/images/buls.svg" />kardiomegaliýa, dürli sesler bilen bile geçýän;</li>
    <li class="in"><img src="mres/images/buls.svg" />ýokanç endokarditiň alamatlary (mysal üçin, konýuktiwa gan öýmeler, gemiparezler, Oslera düwünleri, Rota tegmilleri we splenomegaliýa).</li>
    </ul>
    <p class="s1 co4">Laborator we enjamlaşdyrylan barlaglar</p>
    <ul>
    <li class="in"><img src="mres/images/buls.svg" />döş kapasasynyň rentgen barlagy: kardiomegaliýa, öýkende durgunlylyk ýagdaýy bilen;</li>
    <li class="in"><img src="mres/images/buls.svg" />ehokardiofrafiýa, eger-de bar bolsa, ýüregiň rewmatiki keseli kesel kesgidini goýmakda wajyp orny bar, ýüregiň klapanlarynyň zeperlenme derejesini we ýokançly endokarditi anyklamak üçin;</li>
    <li class="in"><img src="mres/images/buls.svg" />ganyň umumy barlagy;</li>
    <li class="in"><img src="mres/images/buls.svg" />ganyň bakteriologiki ekişi.</li>
    </ul>
    <p class="s1 co4">Bejergi</p>
    <ul>
    <li class="in"><img src="mres/images/buls.svg" />Çagany hassahana ýerleşdiriň, eger-de onda ýürek ýetmezçiligiň ýa-da bakterial endokarditiň alamatlary bar bolsa.</li>
    <li class="in"><img src="mres/images/buls.svg" />Bejergi ýüregiň klapanlarynyň zeperlenme derejesine bagly bolup durýar.</li>
    <li class="in"><img src="mres/images/buls.svg" />Ýürek ýetmezçiligini bejeriň, eger-de onuň alamatlary bar bolsa (<a href="javascript:location.href='ch04_08.html'">bap 4.8</a>).</li>
    <li class="in"><img src="mres/images/mtrs.svg" />Diuretik serişdeleri beriň, öýkende durgunlygy azaltmak üçin, şeýlede gerek bolan ýagdaýynda damarlary giňeldiji serişdeleri.</li>
    <li class="in"><img src="mres/images/mtrs.svg" />Infeksion endokarditde penisillin, ampisillin ýa-da seftriakson ediň gentamisin bilen bile damardan ýa-da sanjym görnüşinde 4-6 hepdäniň dowamynda.</li>
    <li class="in"><img src="mres/images/mtrs.svg" />Bejerginiň dowamlylygyny anyklamak üçin egokardiografiýa barlagyny geçiriň. Klapanlaryň aýdyň stenozynda ýa-da olaryň ýetmezçiliginde hirurgiki bjeriş çäreleri gerek bolar.</li>
    </ul>
    <p class="s1 co4">Dowamly gözegçilik</p>
    <ul>
    <li class="in"><img src="mres/images/buls.svg" />Hemme ýüregiň rewmatiki keselli çagalar öňüni alyş maksady bilen antibakterial bejergini almaly.</li>
    <li class="in"><img src="mres/images/mtrs.svg" />Sanjym görnüşinde benzilpenisillin 600 000 HB her 3-4 hepdeden ediň.</li>
    <li class="in"><img src="mres/images/buls.svg" />Endokarditiň öňüni almak üçin her bir stomatologiki goşulmalardan öň we inwaziw hirurgiki emlerden öň antibakterial bejergini beriň.</li>
    <li class="in"><img src="mres/images/buls.svg" />Meýilnama boýunça öňüni alyş sanjymlaryň wagtynda alynmalydygyna gözegçilik ediň.</li>
    <li class="in"><img src="mres/images/buls.svg" />Çagany, ýüregiň klapanlarynyň zeperlenmeleriniň derejesine görä, her 3–6 gözegçilik edip duruň.</li>
    </ul>
    <p class="s1 co4">Gaýraüzülmeler</p>
    <p>Ýüregiň rewmatiki keseliniň ýygy duş gelýän gaýraüzülmesi infeksion endokardit bolup durýar. Onuň alamatlary beden gyzgynynyň ýokarlanmagy we ýürekde dürli sesleriň bolmagy, bu ýagdaýda çaganyň özüni duýuşy örän agyr. Bejergini ampisillin we gentamisin bilen 6 hepdäniň dowamynda geçiriň.</p>
    <p>Alyn ýüregiň fibrilýasiýasy we tromboemboliýa döremegi mümkin, esasan hem mitral stenozlarda.</p>
    

</div>
<script language="Javascript">settextsize();</script>
</body>
</html>