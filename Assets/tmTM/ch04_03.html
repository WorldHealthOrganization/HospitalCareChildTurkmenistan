<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>4.3 Pnewmoniýanyň gaýraüzülmeleri</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">

    <p>Pnewmoniýanyň agyr gaýraüzülmeleriniň biri sepsis bolup durýar, ol pnewmoniýany döredýän mikroblaryň gana düşen wagtlarynda emele gelýär (<a href="javascript:location.href='ch06_05.html'">bap 6.5</a>). Bakteriýalaryň ýaýramagy septiki şok ýagdaýyny ýa-da metastatiki ikilenji ýokançlary, esasan hem kiçi çagalarda, meningit, peritonit, endokardit döredip bilýär. Bu ýagdaý esasan hem ýürek kemislikli we setpiki artritli çagalarda ýygy duş gelýär. Beýleki köp ýaýran gaýraüzülmelere plewral boşluklaryna suwuklygyň ýygnalmagy, plewranyň empiýemasy we öýkeniň abssesi degişlidir.</p>
    <p class="subtit co4">4.3.1 Plewral boşlugynda suwuklygyň emele gelmegi we plewranyň empiýemasy</p>
    <p class="s1 co4">Kesel kesgidi</p>
    <p>Pnewmoniýaly çagalarda plewral boşlugynda suwuklyk ýa-da empiýema emele gelmekligi mümkin.</p>
    <ul>
    <li class="in"><img src="mres/images/bsqs.svg" />Perkussiýada tutuk ses we dem alyşy peselen ýa-da zeperlenen tarapda eşidilmeýär.</li>
    <li class="in"><img src="mres/images/bsqs.svg" />Suwuklygyň emele gelmesiniň başyndan soňuna çenli plewranyň sürtülme sesi eşidilýär.</li>
    <li class="in"><img src="mres/images/bsqs.svg" />Rentgen barlagy bir ýa-da iki tarapda plewral boşluklarda suwuklygyň barlygyny görkezýär.</li>
    <li class="in"><img src="mres/images/bsqs.svg" />Empiýema bar bolan wagtynda gyzgynyň ýokarlanmagy antibakterial bejerginiň geçirilýänligine seretmezden ýokarylygyna galýar we plewral boşluklaryndaky suwuklyk goýy we bulançak, iriňli bolýar.</li>
    </ul>
    <p class="s1 co4">Bejergi</p>
    <p class="s2">Plewral boşlugyny drenirleme</p>
    <ul>
    <li class="in"><img src="mres/images/mtrs.svg" />Plewradaky suwuklygyň derejesi köp bolsa, ony aýyrmaly. Eger-de suwuklyk iki tarapdan bolsa, onda ony iki tarapdan aýyryň. Mümkin drenirlemäni, eger suwuklyk toplanýan bolsa 2-3 sapar geçirmeli bolar. Plewral boşluklarynyň drenirlemesini <a href="javascript:location.href='pr01_05.html'">goşundy 1.5</a> beýan edilen.</li>
    </ul>
    <p>Çaganyň soňraky alnyp barylmagy drenirleme esasynda alnan suwuklygyň häsiýetine baglydyr. Mümkin bolsa, plewral suwuklygynyň glýukoza we belogyň mukdaryna barlaň, onda ganyň öýjükleriniň sanyna, çyrşaklaryň Gram we Sil-Nilseniň reňkligine, bakteriýalaryň dürli görnüşleriniň ekişine we şol sanda Mikobakteriýa- inçe keseliň barlygyna barlaň.</p>
    <p class="s2">Antibiotik bilen bejergi</p>
    <ul>
    <li class="in"><img src="mres/images/mtrs.svg" />Ampisillin, kloksasillin ýa-da flukloksasillin (50mg/kg sanjym ýa-da damardan her 6 sagatdan beriň) we gentamisin (7,5 mg/kg sanjym ýa-da damardan 1 sapar günüň dowamynda). Çaganyň ýagdaýy gowulaşandan soň (antibakterial bejergi berilenden soň azyndan 7 gün) kloksasillini agyzdan 4 sapar gününň dowamynda 3 hepdelik kursy tamamlanýança beriň.</li>
    </ul>
    <p>
        <i><b>Bellik:</b> kloksasillin stafilokokk pnewmoniýa guman edilende artyk görülýän antibiotikdir:
            ony stafilokokklaryň duýgur bolan başga antibiotik serişde bilen hem çalşyp bolar, oksasillin, flukloksasillin ýa-da dikloksasillin. Ýokanç mümkin Staphylococcus aureus bilen çagyrylan bolmagy mümkin, eger-de onda pnewmatosele bar bolsa.</i>
    </p>
    <p class="s2">Ýagdaýy gowulaşmadyk ýagdaýynda</p>
    <p>Eger-de çaganyň gyzgyny ýokarylygyna saklanýan we keseliň beýleki alamatlary geçirilen drenirlemä we antibiotikler bilen bejergä seretmezden saklanýan bolsa, çagada AIW ýokan-jy we inçe keseli inkär ediň.</p>
    <ul>
    <li class="in"><img src="mres/images/mtrs.svg" />Mümkin inçe keseliň barlap görüji bejergisi gerek bolar (<a href="javascript:location.href='ch04_07.html'">bap 4.7.2</a> we degişli hünärmenleriň maslahaty bilen ).</li>
    </ul>
    <p class="subtit co4">4.3.2 Öýkeniň abssessi</p>
    <p>Öýkeniň abssessi- bu öýkende emele gelen galyň diwarly içi iriňli boşluk, sowuklama hasysasyna öýkeniň parenhimasynyň goşulyp iriňleme we nekroz emele gelýänligi sebäpli dörän. Abssess köplen pnewmoniýa ojagynyň ýerinde emele gelýär. Ol şeýlede öýken aspirasiýasynda, öýkeniň nemi çykaryş ukybynyň peselmeginde, emboliýaly pnewmoniýada ýa-da patogen mikroorganizmleriň gematogen ýaýramagynda emele gelip bilýär.</p>
    <p class="s1 co4">Kesel kesgidi</p>
    <p>Mahsus alamatlar we simptomlar:</p>
    <ul>
    <li class="in"><img src="mres/images/bsqs.svg" />Beden gyzgynynyň ýokarlanmagy.</li>
    <li class="in"><img src="mres/images/bsqs.svg" />Döşünde agyry.</li>
    <li class="in"><img src="mres/images/bsqs.svg" />Gakylygyň bölüniň çykmagy ýa-da gan gatyşykly gakylyk.</li>
    <li class="in"><img src="mres/images/bsqs.svg" />Agramyň peselmegi.</li>
    <li class="in"><img src="mres/images/bsqs.svg" />Fizikal barlaglarda: döş kapasasynyň hereketliliginiň peselmegi, peselen demalyş, zeperlenen tarapda kütek ses, çygly hyşyrdylar, bronhial dem alyş.</li>
    <li class="in"><img src="mres/images/bsqs.svg" />Döş kapasasynyň rentgen barlagynda: öýkende ýekeleýin galyň diwarly boşluk suwuklyk derejesi bilen ýa-da suwuklyksyz.</li>
    <li class="in"><img src="mres/images/bsqs.svg" />Ultrases barlagy we kompýuter tomografiýa: zeperlenen ojagy has takyky bellemek we drenirleme wagtynda drenaž trubkany ýa-da aspirasion iňňäni dogry salmak üçin we soňra netijeli drenirlemäni gözegçilik etmek üçin.</li>
    </ul>
    <p class="s1 co4">Bejergi </p>
    <p>Antibakterial bejergini saýlamaklyk adaty empiriki geçirilýär we çaganyň umumy ýagdaýy-na we guman edilýän ýokanja esaslanýar.</p>
    <ul>
    <li class="in"><img src="mres/images/mtrs.svg" />Ampisillin, kloksasillin ýa-da flukloksasillin (50mg/kg sanjym ýa-da damardan her 6 sagatdan beriň) we
        gentamisin (7,5 mg/kg sanjym ýa-da damardan 1 sapar günüň dowamynda). Bejergini empiýemadaky
        ýaly dowam ediň, maksimal 3 hepdä çenli (bap 4.3.1 seret).</li>
    <li class="in"><img src="mres/images/mtrs.svg" />Hirurgiki bejergä abssessleriň uly bolan wagtynda, esasan hem gan gusma ýa-da ça-ganyň ýagdaýynyň
        geçirilýän kada antibakterial bejerga seretmezden etbetleşmeginde geçmeli. Abssesli boşlugy, adaty drenaž trubkanyň ýa-da aspirasion iňňäniň kömegi bilen ultrasesiň kontroly esasynda drenirlenýär.</li>
    </ul>
    <p class="subtit co4">4.3.3 Pnewmotoraks</p>
    <p>Pnewmotoraks adaty, plewral boşlugynda alweolalaryň ýarylmagy ýa-da gaz emele getirýän mikrobedenli ýokançlyklaryň esasynda howanyň toplanmagynda emele gelýär.</p>
    <p class="s1 co4">Kesel kesgidi</p>
    <ul>
    <li class="in"><img src="mres/images/bsqs.svg" />Alamatlar we simptomar öýkeniň kollapsynyň derejesine, plewral boşlugyndaky basyşa we hadysanyň emele geliş çaltlygyna bagly bolup durýar.</li>
    <li class="in"><img src="mres/images/bsqs.svg" />Fizikal barlaglarda: döş kapasasynyň zeperlenen tarapynyň çişmegi, eger-de bir tarap zeperlenene bolsa, ýürek depejiginiň pnewmotoraks dörän tarapdan ters tarapa süýşmegi, zeperlenen tarapda peselen dem alyş, hykylap dem alma, agyr dem ýet-mezçiligi we sianoz keseliň soňky tapgyrlarynda döremegi mümkin.</li>
    <li class="in"><img src="mres/images/bsqs.svg" />Differensial diagnostika öýkeniň kistasy, bölekleýin emfizema, öýken bullalary we diafragmal ingi bilen geçirilmeli.</li>
    <li class="in"><img src="mres/images/bsqs.svg" />Rentgen barlagynyň kesel kesgitlemesini tassyklamak üçin kesgitleýji ähmiýeti bar.</li>
    </ul>
    <p class="s1 co4">Bejergi</p>
    <ul>
    <li class="in"><img src="mres/images/mtrs.svg" />Drenažy goýmazdan ozal iňňäni plewral boşlugyna ondaky basyşy gaýragoýulmasyz peseltmek üçin salyň.</li>
    </ul>
    <p>Plewral boşlugyny drenirlemek boýunça maslahatlar <a href="javascript:location.href='pr01_05.html'">goşundy 1.5</a> beýan edilen.</p>
    

</div>
<script language="Javascript">settextsize();</script>
</body>
</html>