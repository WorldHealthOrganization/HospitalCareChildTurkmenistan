<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>6.5 Sepsis</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">

    <p>Beden gyzgyny ýokarlanýan çagada gyzgynyň galmaklygynyň sebäbi tapylmadyk ýagdaýynda sepsis guman ediň. Sepsis meningitiň, pnewmoniýanyň, peşew ýollarynyň ýokanjynyň ýa-da başga haýsydyr bir bakterial ýokanjyň gaýraüzülmesi hökmünde döräp bilýär. Sepsisiň ýygy döredijileri streptokokklar, Haemophilus influensa, tylla reňkli stafilikokk we içege gramotrasatel taýajyklar (köplenç iýmitlendirmäniň bozulmalary bar bolan çagalarda duş gelýär), Escherichia coli we Klebsiella ýaly. Garahassa däl salmonellalar – gyzzyrma bolan ýerlerde mahsus sebäpkarleriň biridir. Meningokokk ýokanjyň bar bolan ýerlerinde, şeýlede çagada petehiýalaryň we purpuranyň bolan ýagdaýynda meningikokk septisemiýa kesel kesgidini goýmak bolar.</p>
    <p class="s1 co6">Kesel kesgidi</p>
    <p>Takyk ýygnalan anamnez sepsis kesel kesgidiniň mümkin sebäbini anyklamaga kömek edýär. Hemişe çaganyň egin-eşiklerini doly çykaryň we lokal ýokançlyklaryň barlygyna üns beriň, belli bir netije çykarmazdan ozal.</p>
    <p>Çagany barlan wagtyňyz indikilere üns beriň:</p>
    <ul>
    <li class="in"><img src="mres/images/bsqs.svg" />beden gyzgynynyň görnüp duran sebäpsiz ýokarlanmagy;</li>
    <li class="in"><img src="mres/images/bsqs.svg" />ganda gyzzyrma (Plasmodium falciparum) tapylmadyk ýagdaýlarynda;</li>
    <li class="in"><img src="mres/images/bsqs.svg" />ýeňse myşsalarynyň gatamaklygynyň we beýleki meningidiň alamatlarynyň tapylmadyk ýagdaýlarynda (ýa-da oüurga ýiliginden alnan suwuklykykda meningit alamatlaty tapylmadyk);</li>
    <li class="in"><img src="mres/images/bsqs.svg" />aňynyň bozulmagy ýa-da adaty däl haýallyk;</li>
    <li class="in"><img src="mres/images/bsqs.svg" />ulgamlaýyn bozulmalar alamatlary (mysal üçin, çaga emip ýa-da içip bilmeýär, tutgaý, letargiýa
        ýagdaýy ýa-da islendik iýmitden soň gaýtarma);</li>
    <li class="in"><img src="mres/images/bsqs.svg" />purpura bolmagy mümkin.</li>
    </ul>
    <p class="s1 co6">Laborotor we enjamlaýyn barlaglar</p>
    <p>Geçrilmeli barlaglaryň göwrümi keseliň kliniki alamatlaryna bagly bolup durýar, ýöne ol öz içine indikileri alyp biler:</p>
    <ul>
    <li class="in"><img src="mres/images/bsqs.svg" />ganyň kliniki barlagy;</li>
    <li class="in"><img src="mres/images/bsqs.svg" />peşewiň umumy barlagy (öz içine bakteriologiki ekişi hem alýan);</li>
    <li class="in"><img src="mres/images/bsqs.svg" />ganyň bakterilogiki ekişi;</li>
    <li class="in"><img src="mres/images/bsqs.svg" />döş kapasasynyň rentgen barlagy.</li>
    </ul>
    <p>Käbir ýagdaýlarda çagada septiki şoguň alamatlary bomagy mümkin: el-aýaklaryň sowamagy periferik gan aýlanyşygyň bozulmagy esasynda, kapilýar dolyganlygyň uzalmagy (&gt;3 sekuntdan), ýygy we gowşak puls, arterial basyşyň peselmegi we psihiki ýagdaýyň erbetleşmegi.</p>
    <p class="s1 co6">Bejergi</p>
    <p>Çaga gaýragoýulmasyz antibakterial bejergini beriň.</p>
    <ul>
    <li class="in"><img src="mres/images/mtrs.svg" />Benzilpenisillin beriň (50 000 mg/kg her 6 sagatdan) + gentamisin 7,5 mg/kg her 1 sapar günüň dowamynda 7-10 gün; ýa-da damardan seftriakson 30-60 minudyň dowamynda 80-100 mg/kg 1 sapar gününň dowamynda 7-10 gün.</li>
    <li class="in"><img src="mres/images/mtrs.svg" />Eger-de stafilikokk ýokanjy guman edýän bolsaňyz, damardan flukloksasin 50 mg/kg her 6 sagatdan +gentamisin 7,5 mg/kg 1 sapar gününň dowamynda ediň.</li>
    <li class="in"><img src="mres/images/mtrs.svg" />Kislorod beriň eger-de çagada dem alyş bozulmalary bar bolsa, ýa-da ol şok ýagdaýynda bolsa.</li>
    <li class="in"><img src="mres/images/mtrs.svg" />Septiki şogy çalt damardan fiziologik ergini ýa-da Ringer laktaty 20 mg/kg möçberde goýbermeklik bilen bejeriň. Çaganyň ýagdaýyna gaýtadan baha beriň. Eger-de çaga şok ýagdaýynda bolýan bolsa, bu erginleri gaýtadan 20 mg/kg, maksimal 60 ml/kg ediň. Eger-de çaga bu çärelerden soň hem şok ýagdaýyndan çykmaýan bolsa (refrakter septiki şok) adrenalin ýa-da dopamin ediň, eger bu serişdeler bar bolsa.</li>
    </ul>
    <p class="s1 co6">Godaýjy bejergi</p>
    <ul>
    <li class="in"><img src="mres/images/mtrs.svg" />Eger çaga ýokary gyzdyrýan bolsa (≥39 °C) we beden gyzgynynyň ýokarlanmagy umumy ýagdaýyny erbetleşdirýän bolsa, parasetamol ýa-da ibuprofen beriň.</li>
    <li class="in"><img src="mres/images/mtrs.svg" />Gemoglobiniň we gematokritiň derejelerini barlap duruň, görkezmeler bar bolsa arassa gan 20 mg/ kg ýa-da eritrositar massa 10 mg/kg goýberiň, gan goýbermekligiň tizligi çaganyň ýagdaýyna bagly bolmaly.</li>
    </ul>
    <p class="s1 co6">Gözegçilik</p>
    <ul>
    <li class="in"><img src="mres/images/mtrs.svg" />Şepagat uýasy çaganyň ýagdaýyna her 3 sagatdan, lukman bolsa, azyndan 2 sapar günüň dowamynda gözegçilik edip durmaly. Çagada täze alamatlarynyň, şok, sianoz, oliguriýa, gemorragik bozulmalaryň (petehiýalar, purpura, sanjym edilen ýerlerden gan akma ýaly) ýa-da deride ýaralaryň emele gelmegi ýaly gaýraüzülmelere gözegçilik edip duruň.</li>
    <li class="in"><img src="mres/images/mtrs.svg" />Hemoglobiniň we gematokritiň derejelerini barlap duruň. Eger-de olaryň görkezijileri pes bolsa ýa-da peselýän bolsa, gan goýbermekligiň peýdasyny we gemotransmissiw ýokançlyklaryň döreme howpyny deňeşdirip görüň (<a href="javascript:location.href='ch10_06.html'">bap 10.6</a>).</li>
    </ul>
    


</div>
<script language="Javascript">settextsize();</script>
</body>
</html>