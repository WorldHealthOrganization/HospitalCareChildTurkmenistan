<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>4.7 Dowamly üsgülewük bilen geçýän ýagdaýlar</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">

    <p>Dowamly üsgülewik – bu 14 gün we ondan hem köp dowam edýän üsgülewikdir. Köp ýagdaýlar, mysal, üçin inçe kesel, dem alyş ýollaryndaky del jisim ýa-da bronhial dem gysma dowamly üsgülewik bilen geçýärler (10-njy tablisa seret).</p>
    <p class="s1 co4">Anamnez</p>
    <ul>
    <li class="in"><img src="mres/images/bsqs.svg" />üsgülewigiň dowamlylygyny;</li>
    <li class="in"><img src="mres/images/bsqs.svg" />üsgülewik gijelerine bolýarmy;</li>
    <li class="in"><img src="mres/images/bsqs.svg" />paroksizmal üsgülewik ýa-da üsgülewik tutgaýlary barmy, gaýtarma bilen ýa-da mahsus bolan sykylykly dem alyş bilen tamamlanýan;</li>
    <li class="in"><img src="mres/images/bsqs.svg" />agramynyň peselmegi barmy (fiziki ösüşiň kartasyny barlaň eger-de bar bolsa), gijelerine derlemeklik barmy;</li>
    <li class="in"><img src="mres/images/bsqs.svg" />uzaga çeken gyzdyrma barmy;</li>
    <li class="in"><img src="mres/images/bsqs.svg" />gijelerine köp derlemeklik;</li>
    <li class="in"><img src="mres/images/bsqs.svg" />inçe keselli syrkaw bilen ýa-da gökbogmaly näsag bilen ýakynda aragatnaşyk boldymy;</li>
    <li class="in"><img src="mres/images/bsqs.svg" />anamnezinde astmoid dem alyşyň tutgaýlary ýa-da maşgalasynda bronhial dem gysmanyň ýa-da allergiýanyň bolmagy;</li>
    <li class="in"><img src="mres/images/bsqs.svg" />anamnezinde birden bogulmagyň ýa-da del jisim bilen düwünmegiň bolmagy;</li>
    <li class="in"><img src="mres/images/bsqs.svg" />näsagda tassyklanan AIW ýokanjyň bolmagy ýa-da ony guman etmeklik;</li>
    <li class="in"><img src="mres/images/bsqs.svg" />geçirilýän bejergi we onuň netijesi.</li>
    </ul>
    <p class="s1 co4">Fizikal Barlag</p>
    <ul>
    <li class="in"><img src="mres/images/bsqs.svg" />beden gyzgyny;</li>
    <li class="in"><img src="mres/images/bsqs.svg" />limfaadenopatiýa –hemme ýerinde ýa-da ýerli, mysal üçin boýnunda;</li>
    <li class="in"><img src="mres/images/bsqs.svg" />agramynyň peselmegi;</li>
    <li class="in"><img src="mres/images/bsqs.svg" />astmoid dem alyş/dem çykaryşyň uzalmagy;</li>
    <li class="in"><img src="mres/images/bsqs.svg" />apnoýe tutgaýlary (gökbogmada);</li>
    <li class="in"><img src="mres/images/bsqs.svg" />subkonýuktiwal ganöýmeler;</li>
    <li class="in"><img src="mres/images/bsqs.svg" />del jisimiň aspirasiýasy bilen geçýän ýagdaýlar:
                        <ul><li class="in"><img src="mres/images/dashs.svg" />astmoid dem alyş bir tarapdan;</li>
    <li class="in"><img src="mres/images/dashs.svg" />dem alyşyň peselmegi perkutor sesiň kütelmegi bilen ýa-da gapyrjak sesi bilen;</li>
    <li class="in"><img src="mres/images/dashs.svg" />traheýanyň ýa-da ýürek depesiniň süýşmegi</li>
    </ul>
                    </li>
    <li class="in"><img src="mres/images/bsqs.svg" />AIW ýokanjyna mahsus alamatlar (<a href="javascript:location.href='content_8.json'">bap 8</a>).</li>
    </ul>
    <p>Uzaga çeken üdgülewigiň bejerilişi baraaky maslahatlar kitabyň indiki bölümlerinde beýan edilen:</p>
    <ul>
    <li class="in"><img src="mres/images/buls.svg" />Bronhial dem gysma – <a href="javascript:location.href='ch04_05.html'"> bap 4.5</a></li>
    <li class="in"><img src="mres/images/buls.svg" />Gökbogma –<a href="javascript:location.href='ch04_07.html'"> bap 4.7.1</a></li>
    <li class="in"><img src="mres/images/buls.svg" />Inçe kesel - <a href="javascript:location.href='ch04_07.html'"> bap 4.7.2</a></li>
    <li class="in"><img src="mres/images/buls.svg" />Del jisim –<a href="javascript:location.href='ch04_07.html'"> bap 4.7.3</a></li>
    <li class="in"><img src="mres/images/buls.svg" />AIW –ýokanjy -<a href="javascript:location.href='ch08_02.html'"> bap 8.2</a></li>
    </ul>
    <p><b><i>Jetwel 10. Dowamly üsgülewigiň differensial anyklanylyşy</i></b></p>
    <div class="table-container"><table>
    <tr><td class="head bco4">Kesel kesgidi</td><td class="head bco4">Alamatlar</td></tr>
    <tr><td class="bod">Inçe kesel</td><td class="bod">
                            <ul><li class="in"><img src="mres/images/dashs.svg" />Agramynyň peselmegi ýa-da ösüşiň saklanmagy</li>
    <li class="in"><img src="mres/images/dashs.svg" />Işdäsiniň peselmegi</li>
    <li class="in"><img src="mres/images/dashs.svg" />Gijelerine çenden aşa derlemeklik</li>
    <li class="in"><img src="mres/images/dashs.svg" />Bagrynyň we dalagynyň ulalmagy</li>
    <li class="in"><img src="mres/images/dashs.svg" />Dowamly ýa-da gaýtalanýan beden gyzgynynyň ýokarlanmagy</li>
    <li class="in"><img src="mres/images/dashs.svg" />Anamnezinde inçe keselli näsag bilen aragatnaşygyň bolmagy</li>
    <li class="in"><img src="mres/images/dashs.svg" />Döş kapasasynda patologik üýtgemeler</li>
    </ul>
                        </td></tr>
    <tr><td class="bod">Bronhial dem gysma</td><td class="bod">
                            <ul><li class="in"><img src="mres/images/dashs.svg" />Anamnezinde astmoid dem alyşyň gaýtalanmagy</li>
    <li class="in"><img src="mres/images/dashs.svg" />Döş kapasasynyň giňelmegi</li>
    <li class="in"><img src="mres/images/dashs.svg" />Dem çykaryşyň uzalmagy</li>
    <li class="in"><img src="mres/images/dashs.svg" />Auskultasiýada peselen dem alyş (dem alyş ýollarynyň çenden aşa obstruksiýasynda)</li>
    <li class="in"><img src="mres/images/dashs.svg" />Bronholitik serişdelerine gowy täsiriň bolmagy</li>
    </ul>
                        </td></tr>
    <tr><td class="bod">Del jisim</td><td class="bod">
                            <ul><li class="in"><img src="mres/images/dashs.svg" />Dem alyş ýollarynyň mehaniki obstuksiýasynyň ýa-da stridoruň birden başlanmagy</li>
    <li class="in"><img src="mres/images/dashs.svg" />Astmoid dem alyş ýa-da döş kapasasynyň bir tarapdan giňelmegi</li>
    <li class="in"><img src="mres/images/dashs.svg" />Öýkeniň bir böleginiň gaýtalanýan gatamaklygy</li>
    <li class="in"><img src="mres/images/dashs.svg" />Derman serişdelerine bejergä netijäniň az bolmagy</li>
    </ul>
                        </td></tr>
    <tr><td class="bod">Gökbogma</td><td class="bod">
                            <ul><li class="in"><img src="mres/images/dashs.svg" />Üsgülewigiň tutgaýy, gaýtarma ýa-da tutgaý şekilli sykylykdy dem alyş ýa-
                                da apnoýe bilen tamamlanýan</li>
    <li class="in"><img src="mres/images/dashs.svg" />Subkonýuktiwal ganöýmeler</li>
    <li class="in"><img src="mres/images/dashs.svg" />Anamnezinde AGDB edilenligi barada maglumat ýok</li>
    <li class="in"><img src="mres/images/dashs.svg" />Beden gyzgynynynyň ýokarlanmagynyň bolmazlygy</li>
    </ul>
                        </td></tr>
    <tr><td class="bod">AIW ýokanjy</td><td class="bod">
                            <ul><li class="in"><img src="mres/images/dashs.svg" />Tassyklanan ýa-da guman edilýän AIW ýokanjy ejesinde ýa-da başga
                                maşgala agzalarynda</li>
    <li class="in"><img src="mres/images/dashs.svg" />Agramynyň almazlygy we boýuň ösüşiniň saklanmagy</li>
    <li class="in"><img src="mres/images/dashs.svg" />Agyz boşlugynyň ýa-da gyzylödegiň kandidozy</li>
    <li class="in"><img src="mres/images/dashs.svg" />Dowamly parotit</li>
    <li class="in"><img src="mres/images/dashs.svg" />Deride gerpetiki ýokanjy (anamezinde ýa-da seredilen wagty)</li>
    <li class="in"><img src="mres/images/dashs.svg" />Hemme ýerinde limfoadenopatiýa</li>
    <li class="in"><img src="mres/images/dashs.svg" />Dowamly beden gyzgynynyň ýokarlanmagy</li>
    <li class="in"><img src="mres/images/dashs.svg" />Uzaga çeken içgeçme</li>
    <li class="in"><img src="mres/images/dashs.svg" />Barmaklaryň soňky falangalarynyň ýognamagy ("deprek taýajyklary" şekilde bolmagy)</li>
    </ul>
                        </td></tr>
    <tr><td class="bod">Bronhoektazlar</td><td class="bod">
                            <ul><li class="in"><img src="mres/images/dashs.svg" />Inçe kesel, agyr pnewmoniýa ýa-da aspirasiýa anamnezinde</li>
    <li class="in"><img src="mres/images/dashs.svg" />Agramyny gowy almazlyk</li>
    <li class="in"><img src="mres/images/dashs.svg" />Iriňli gakylyk, agyz boşlugyndan erbet ysyň gelmegi</li>
    <li class="in"><img src="mres/images/dashs.svg" />Barmaklary “baraban taýajyklary” şekilli</li>
    <li class="in"><img src="mres/images/dashs.svg" />Rentgenogrammada lokal bozulmalar</li>
    </ul>
                        </td></tr>
    <tr><td class="bod">Öýkeniň abssesi</td><td class="bod">
                            <ul><li class="in"><img src="mres/images/dashs.svg" />Abssesiň ýokarsynda dem alyşyň peselmegi</li>
    <li class="in"><img src="mres/images/dashs.svg" />Agramyny almazlyk / uzak wagtlap keselleýän çaga</li>
    <li class="in"><img src="mres/images/dashs.svg" />Öýkeniň rentgen barlagynda öýkende boşlukly emele gelmeler (şol sanda suwukly
        hem).</li>
    </ul>
                        </td></tr>
    </table></div>
    <p class="subtit co4">4.7.1 Gökbogma</p>
    <p>Gökbogma sanjym edilmedik kiçijik çagalarda has hem agyr geçýär. 7-10 gün dowam edýän inkubasion döwürden soň, çaganyň beden gyzgyny ýokarlanýar, adaty çagada üsgülewik we burnundan suwuklygyň gelmekligi bolýar, adaty sowuklamadan tapawutlanmaýar. Emma 2 hepdeden soň mahsus bolan tutgaý şekilli üsgülewik başlanýar, bu hem çaga gökbogma kesel kesgidini goýmaga mümkinçilik berýär. Tutgaý şekilli üsgülewik 3 aý we ondan hem köpräk dowam etmekligi mümkin. Çaga keselländen we tutgaý şekilli üsgülewik tutgaýlarynyň reprizlar bilen 3 hepde soň ýokuşagan bolmagy mümkin.</p>
    <p class="s1 co4">Kesel kesgidi</p>
    <img border="0" height="92" onclick="showpic('img/ch04p10.png',957,989, 'Subkonýuktiwal ganöýmeler ak reňkli sklerada gowy görünýärler.');" src="img/ch04p10.png" style="float:right;" width="89"/>
    <p>Çagada gökbogma guman ediň, eger-de onda güýçli üsgülewik 2 hepdeden köp dowam edýän we ýaşaýan ýerinde gökbogma bilen kesellänler bar bolsa. Keseli kesgitlemekde esasy alamatlar indikilerdir:</p>
    <ul>
    <li class="in"><img src="mres/images/bsqs.svg" />paroksizmal üsgülewik, mahsus tutgaý şekilli dem alma we käwagt gaýtarma bilen tamamlanýan;</li>
    <li class="in"><img src="mres/images/bsqs.svg" />subkonýuktiwal ganöýmeler;</li>
    <li class="in"><img src="mres/images/bsqs.svg" />gökbogma garşy sanjymyň edilmezligi anamnezinde;</li>
    <li class="in"><img src="mres/images/bsqs.svg" />kiçi ýaşly çagalarda üsgülewik wagtynda tutgaý şekilli dem alyşyň bolmazlygy hem mümkin; onuň ýerine üsgülewik apnoýe ýa-da sianozyň emele gelmekligi bilen tamamlanýar, ýa-da apnoýe üsgülewiksiz hem başlap bilýär. Şeýle-de çagada pnewmoniýanyň alamatlarynyň ýoklygyna göz ýetiriň we çagada tutgaýyň bolanlygyny soraň.</li>
    </ul>

    <p class="s1 co4">Bejergi</p>
    <p>6 aýlykdan uly çagalarda gökbogmanyň ýeňil
        görnüşlerini öý şertlerinde bejeriň, Goldaýjy bejergini geçiriň (aşak seret).</p>
        <p>
            6 aýlykdan kiçi çagalary hassahana ýerleşdirmeli;
            şeýle-de pnewmoniýaly, tutgaýly, suwuksyzlykly, agyr iýmitlenmäniň bozulmalary bilen, uzaga çekýän apnoýe sindromly ýa-da sianozly çagalaryň hemmesini hassahana ýerleşdiriň. 
        </p>
    <p class="s2">Antibiotikler</p>
    <ul>
    <li class="in"><img src="mres/images/mtrs.svg" />Agyzdan eritromisini (12,5 mg/kg 4 sapar günüň dowamynda) 10 gün beriň. Bu keseliň uzaklygyna täsir etmeýär, ýöne çagalaryň ýokuşganlygyny peseldýär.</li>
    <li class="in"><img src="mres/images/mtrs.svg" />Alternatiw bejergi azitromisin bolup durýar, ol 10 mg/kg (maksimal 500 mg) birinji gün, soňra 5 mg/kg möçberde (maksimal 250 mg) 1 sapar günüň dowamynda 4 gün beriň.</li>
    <li class="in"><img src="mres/images/mtrs.svg" />Eger-de çaganyň beden gyzgyny ýokarlanan bolsa we eritromisin we azitromisin bolmasa agyzdan amoksasillin ikilenji pnewmoniýanyň howpynyň barlygy sebäpli beriň (<a href="javascript:location.href='ch04_02.html'">bap 4.2.1</a>).</li>
    </ul>
    <p>Şeýlede agyr pnewmoniýanyň bejergisiniň beýleki görkezmelerini ýerine ýetiriň.</p>
    <p class="s2">Kislorod</p>
    <ul>
    <li class="in"><img src="mres/images/mtrs.svg" />Eger-de çagada apnoýe ýa-da aýdyň sianoz ýa-da gaýtalanýan üsgülewik bar we pulsoksimetriýada ganyň kislorod bilen doýgunlygy (≤ 90%) peselen bolsa, kislorod beriň.</li>
    </ul>
    <p>Burun-agyz ýa-da nazal katyeterleri dälde nazal wilkalary ulanyň, olary ulanmaklyk hem üsgülewigi gaýtaladyp biler. Wilkany buruna çuň bolmadyk ýerinde goýuň we ýelmeç bilen ýokarky dogagyň ýokarsynda kislorod päsgelçiliksiz öýkene barar ýaly berkidiň. Burun boşluklarynyň nemden arassa bolmagy üçin çäreleri geçirmeli. Kislorod berlişi 1–2 l/min (0,5 l/min bäbeklerde ýa-da kiçi ýaşly çagalarda) gurnaň. Nazal wilkalar ulanylanda kislorody çiglandyrmaklygyň geregi ýok.</p>
    <ul>
    <li class="in"><img src="mres/images/mtrs.svg" />Kislorody ýokarda agzalan alamatlar aýrylýança beriň, ondan soň onuň bermekden peýda ýok.</li>
    <li class="in"><img src="mres/images/mtrs.svg" />Şepagat uýasy her 3 sagatdan wilkanyň ýa-da kateteriň dogry duranlygyny, nem bilen dolanlygyny
        ýa-da hemme birleşmeleriň dogry saklanýanlygyny barlap durmaly <a href="javascript:location.href='ch10_07.html'">bap 10.7</a>.</li>
    </ul>
    <p class="s2">Dem alyş funksiýasyny üpjün etmek</p>
    <ul>
    <li class="in"><img src="mres/images/mtrs.svg" />Üsgülewigiň tutgaýy wagtynda çaganyň kellesini aşak ediň ýa-da ony gapdal ýatyryň (nusga 6, sahypa 12 surat), gaýtaranda aspirasiýa bolmaz ýaly we gakylygyň gowy goparylmagy üçin (<a href="javascript:location.href='sh06.html'">nusga 6</a>)
                                <ul><li class="in"><img src="mres/images/dashs.svg" />Eger-de çagada sianozyň epizodlary gaýtalanýan bolsa, nemi usullyk bilen burundan we bogazdan sorujynyň kömegi bilen sorup aýyryň.</li>
    <li class="in"><img src="mres/images/dashs.svg" />Eger-de apnoýe bolýan bolsa, dem alyş ýollaryny soprujynyň kömegi bilen arassalan, goşmaça wentilýasiýany dem alyş haltanyň ýa-da maskanyň kömegi bilen geçiriň we kislorod beriň.</li>
    </ul>
                            </li>
    </ul>
    <p class="s1 co4">Goldaýjy bejergi</p>
    <ul>
    <li class="in"><img src="mres/images/buls.svg" />Üsgülewigi döredip biljek her bir emlerden saklanyň, mysal üçin sorujyny ulanmaklyk, bogazy nazogastral zont goýmak (diňe çaga emip, içip bilmeýän ýagdaýlardan başga) ýa-da bogazy barlamaklyk.</li>
    <li class="in"><img src="mres/images/buls.svg" />Üsgülewigi köşeşdirýän serişdeleri, ukladýan serişdeleri, mukolitikleri we antigistamin serişdeleri bermäň.</li>
    <li class="in"><img src="mres/images/mtrs.svg" />Eger-de çaganyň gyzgyny ýokary bolsa (≥ 39 °C) we umumy ýagdaýyny erbetleşdirýän bolsa, parasetamol beriň.</li>
    <li class="in"><img src="mres/images/mtrs.svg" />Göwüsden emdirmekligi we köp mukdarda ýyly suwuklyk bermekligi goldaň). Eger-de çaga içip bilmese, nazogastral zont arkaly onuň ýaşyna görä suwuklygy uly bolmadyk möçberlerde beriň (has gowysy sagylan ene süýdi) çaga bedeniniň talaplaryny ödemek üçin. Eger-de dem ýetmezçiligiň alamatlary ýüze çyksa aspirasiýa howpy bar bolanlygy we üsgülewigi emele getirmez üçin goldaýjy suwuklygy damardan beriň (<a href="javascript:location.href='ch10_02.html'">bap 10.2</a>).</li>
    </ul>
    <p>Ýeterlik iýmitlendirmäni üpjün ediň, iýmiti uly bolmadyk möçberlerde ýöne ýygy-ýygydan beriň. Eger- de çaganyň agramy geçirilýän çarelere seretmezden peselýän bolsa, onda ony nazogastral zont arkaly iýmitlendiriň.</p>
    <p class="s1 co4">Gözegçilik</p>
    <p>Şepagat uýasy çaganyň ýagdaýyna her 3 sagatdan gözegçilik geçirip durmaly, lukman bolsa azyndan 2 sapar günüň dowamynda. Çaganyň gözegçiligini gowulandyrmak maksady bilen, tutgaýy, apnoýe epizodlaryny wagtynda ýüze çykarmaklyk üçin çaganyň krowady şepagat uýasynyň otagynyň ýanynda bolmaly. Mundan başgada ejesine üsgülewigiň tutgaý epidoglarynyň ýa-da apnoýenyň alamatlaryny öwrediň, eger-de bu alamatlar ýüze çyksa şepagat uýasyny çagyrmak üçin.</p>
    <p class="s1 co4">Gaýraüzülmeler</p>
    <p><b><i>Pnewmoniýa:</i></b> Bu gökbogma mahsus bolan ikilenji bakterial ýokançlykly ýa-da gaýtarmanyň aspirasiýasy esasynda döreýän gaýraüzülmeleriň biridir.</p>
    <ul>
    <li class="in"><img src="mres/images/bsqs.svg" />Pnewmoniýanyň emele gelenligini görkezýän alamatlar, bu üsgülewigiň tutgaýynyň aralygynda çaltlaşan dem alyşyň bolmagy, beden gyzgynynyň ýokarlanmagy we dem ýetmezçiligiň alamatlarynyň çalt depginde emele gelmegi.</li>
    <li class="in"><img src="mres/images/mtrs.svg" />Gökbogmaly çagalarda pnewmoniýany indiki usul bilen bejeriň:
                            <ul><li class="in"><img src="mres/images/dashs.svg" />Parenteral ampisillin (ýa-da benzilpenisillin) we gentamisin beriň 5 günüň dowamynda ýa-da
                                azitromisin 5 günüň dowamynda beriň;</li>
                                <li class="in"><img src="mres/images/dashs.svg" />Örän agyr pnewmoniýada berlişi ýaly kislorod beriň (<a href="javascript:location.href='ch04_02.html'">bap 4.2.1</a> we <a href="javascript:location.href='ch10_07.html'">10.7</a>).</li>
    </ul>
                        </li>
    </ul>
    <p><b><i>Tutgaý:</i></b> Kislorod ýetmezçiligi esasynda apnoýe ýa-da sianoz zerarly we toksiki ensefalopatiýanyň alamaty hökmünde ýüze çykyp biler. </p>
    <ul>
    <li class="in"><img src="mres/images/mtrs.svg" />Eger-de tutgaý 2 minutdan köp bolsa, tutgaýa garşy serişde diazepam beriň (<a href="javascript:location.href='sh09.html'">nusga 9</a>).</li>
    </ul>
    <p><i>Iýmitlenmäniň bozulmalary:</i> Gökbogmaly çagalarda, çaganyň ýygy-ýygydan gaýtarýanlygy ýa-da iýmitiň az berilmegi bilen bagly iýmitlendirmäniň bozulmalary döremegi mümkin.</p>
    <ul>
    <li class="in"><img src="mres/images/mtrs.svg" />Iýmitlendirmäniň bozulmalarynyň, çagany kadaly iýmitlendirmek bilen "Goldaýjy bejergi" bölüminde berlişi ýaly öňüni alyň.</li>
    </ul>
    <p class="s2">Ganöýmeler we ingiler</p>
    <ul>
    <li class="in"><img src="mres/images/bsqs.svg" />Gökbogmada köplenç subkonýuktiwal ganöýmeler we burundan gan akmalar bolýar.</li>
    <li class="in"><img src="mres/images/mtrs.svg" />Ýörite bejergi talap edilmeýär.</li>
    <li class="in"><img src="mres/images/bsqs.svg" />Gaýtalanýan üsgülewik göbek ýa-da gasyk ingisini emele getirip biler</li>
    <li class="in"><img src="mres/images/mtrs.svg" />Eger içege geçmezliginiň alamaty bolmasa, bejergi geçirmeklik gerek däl, emma keseliň ýiti döwri
        aýrylandan soň çagany hünärmeniň ýanyna ýollamaly.</li>
    </ul>
    <p class="s1 co4">Öňüni alyş çäreleri</p>
    <ul>
    <li class="in"><img src="mres/images/mtrs.svg" />Maşgalada sanjym edilmedik çagalaryň hemmesine, şeýlede gökbogmaly çaga hem AGDB sanjymyny ediň.</li>
    <li class="in"><img src="mres/images/mtrs.svg" />СAGDB-nň gaýtadan möçberini sanjym edilen çagalara ediň.</li>
    <li class="in"><img src="mres/images/mtrs.svg" />Eger-de maşgalada 6 aýdan kiçi gyzdyrýan ýa-da başga respirator ýokanjyň alamatlary bolan bäbek
        bolsa, oňa eritromisiniň kursyny beriň (12,5 mg/kg 4 sapar günüň dowamynda 10 gün).</li>
    </ul>
    <p class="subtit co4">4.7.2 Inçe kesel</p>
    <p>Mycobacterium tuberculosis bilen zäherlenen çagalaryň köpüsinde inçe keseliň alalamtlary ýüze çykmaýar. Keseliň ýeke-täk görkezijisi bu deri içine edilen sanjymyň goşmaça bolmagydyr. Inçe keseliň emele gelmegi çaga bedeniniň immun ulgamynyň Mycobacterium tuberculosis garşy göreşip bilmeginden bagly bolup durýar. Bu ukyplylyk çaganyň ýaşyna görä üýtgäp bilýär we örän kiçijik çagalarda ujypsyzdyr. AIW ýokanjy we iýmitlendirmäniň bozulmalary bedeniň gorag funksiýalaryny gowşadýarlar, gökbogma we  gyzamyk ýaly keseller immun ulgamynyň durnuklylygyny peseldýärler. Bu alamatlaryň haýsydyr biriniň bar bolan ýagdaýynda inçe keseliň emele gelmek howpy köpelýär. Inçe keseliň agyr görnüşleri öýkeniň, kelle beýniniň ýa-da böwrekleriň agyr zeperlenmeleri bilen häsiýetlenýär. Şeýle-de boýundaky limfa mäzleri, süňkler, bodunlar, garyn boşlugynyň agzalary, gulak, göz we deri örtükleri zeperlenip biler. Köp çagalar boý we akyl taýdan ösüşiň saklanmaklygy, agramyň peselmegi we uzak wagtlap saklanýan beden gyzgynynyň ýokarlanmagy bilen hassahana düşüp bilýärler. 14 günden uzak dowam edýän üsgülewik hem inçe keseliň alamaty bolup biler. Emma çagalarda inçe keseliň gakylygyň goşmaça barlagy bilen öýken görnüşi seýrek duşýar.</p>
    <p class="s1 co4">Kesel kesgidi</p>
    <p>Inçe kesel bilen kesellemeklik howpy köpelýär haçanda maşgalada inçe keseliň açyk görnüşi bilen kesellän adam bar bolan ýagdaýynda ýa-da çagada iýmitlendirmäniň bozulmalary, AIW- ýokanjy bolsa ýa-da ol soňky birnäçe aýyň içinde gyzamyk geçiren bolsa. Çagada inçe kesel guman etmeli indiki alamatlar bolan ýagdaýynda:</p>
    <p>Anamnezinde:</p>
    <ul>
    <li class="in"><img src="mres/images/bsqs.svg" />agramyň ýa-da ösüşiň düşündirip bolmaýan sebäpler boýunça saklanmagy;</li>
    <li class="in"><img src="mres/images/bsqs.svg" />sebäpsiz beden gyzgynynyň ýokarlanmagy, esasan hem 2 hepdeden köp dowam edýän;</li>
    <li class="in"><img src="mres/images/bsqs.svg" />dowamly üsgülewik (üsgülewik 14 gün we ondan köp dowam edýän) astmoid dem alyş bilen ýa-da
        onsyz;</li>
    <li class="in"><img src="mres/images/bsqs.svg" />inçe keseliň açyk görnüşi bilen kesel uly adam bilen aragatnaşykda bolmak (ýa-da bu kesel guman
        edilýän).</li>
    </ul>
    <p>Fizikal barlagda:</p>
    <ul>
    <li class="in"><img src="mres/images/bsqs.svg" />öýken perkussiýasynda öýkeniň bir taparynda suwuklyk (dem alyşyň peselmegi, perkussiýaga öýken sesiň “daş ýaly” peselmegi);</li>
    <li class="in"><img src="mres/images/bsqs.svg" />ulalan, agyrysyz mäzler ýa-da limfamäziniň abssesi, esasan hem boýunda ýerleşýän;</li>
    <li class="in"><img src="mres/images/bsqs.svg" />meningitiň alamatlary, esasan hem birnäçe günüň dowamynda dörän, oňurga suwuklygynda bolsa belogyň we limfositlaryň sany köpelen;</li>
    <li class="in"><img src="mres/images/bsqs.svg" />garynyň çişmegi, käwagt ulalan limfa mäzleriniň ýa-da emele gelme palpirlenýär;</li>
    <li class="in"><img src="mres/images/bsqs.svg" />süňkiň ýa-da bogunyň köpelip barýan çişi ýa-da deformasiýasy, käwagt bolsa oňurganyň hem.</li>
    </ul>
    <p class="s1 co4">Goşmaça barlaglar</p>
    <ul>
    <li class="in"><img src="mres/images/bsqs.svg" />Mikroskopiki barlagda turşylyga duýgur bolan bakteriýalary (Sil-Nilsen boýunça reňklenme) we mikobakteriý tuberkulýozy bakteriologik ekişde anyklamaklyk üçin gerek bolan probalary aljak boluň. Mümkin bolan probalar öz içine yzly-yzyna üç sapar alnan aşgazan suwuklygyny, oňurga ýiliginden alnan suwuklygy (eger-de amaly taýgaý görkezme bar bolsa), plewral suwuklygy we assit suwuklygyny alyp bilerler. Bu barlaglaryň duýgurlygy pesligi sebäpli goşmaça jogaplar keseli tassyklaýar, emma otrisasel jogaplar keseli inkär etmeýärler.</li>
    <li class="in"><img src="mres/images/bsqs.svg" />Täze ekspress anyklaýyş testler has takyk bolup durýar we gejelekde hemme ýerlerde geçirip boljak.</li>
    <li class="in"><img src="mres/images/bsqs.svg" />Döş kapasasynyň rentgen barlagyny geçiriň. Inçe kesel kesgitlemesi tassyklanýar eger-de rentgenogrammada öýkeniň miliar infiltrasiýasy, ýa-da infiltrasiýaly gatylanma ojaklary ýa-da plewral boşluklarynda suwuklygyň ýygnalmaklygy ýa-da ilkinji inçe kesel kompleksi anyklanan wagtynda.</li>
    <li class="in"><img src="mres/images/bsqs.svg" />Deri içine tuberkulin probasyny (Manty barlagyny) ediň. Barlag adaty öýkendäki inçe keselde položitel bolýar (reaksiýa &gt;10 mm inçe kesel barlygyny görkezýär; şubheli netije- &gt;10 mm çagada, BSŽ edilen çagada). Emma barlag inçe keselli we AIDS/AIW kesellide, ýa-da öýkende miliar zeperlenmeler bolanda, agyr iýmitlenmänniň bozulmalarynda ýa-da gyzamyk uzak bolmadyk wagtda geçirilen ýagdaýynda otrisatel bolmagy mümkin.</li>
    <li class="in"><img src="mres/images/bsqs.svg" />Köp dermanlara durnukly bolan inçekesel (KDD-IK) guman edilen çagalara ýa-da AIW assosiirlenen inçekeselde ilkinji anyklaýyş test hökmünde “Xpert MBT/RIF” mikobakteriýa inçekeseliň rifampisine duýgurlygyny barlagyny geçirmeli.</li>
    <li class="in"><img src="mres/images/bsqs.svg" />Hemme inçe keseli guman edilýän çagalara AIW ýokanjyna barlagyny geçirmeli.</li>
    </ul>
    <p class="s1 co4">Bejergi</p>
    <ul>
    <li class="in"><img src="mres/images/mtrs.svg" />Hemme inçe kesel anyklanan ýagdaýlarynda "Türkmenistanda 200-2009-njy ýyllarda Milli inçe keseliň öňüni alnyşy we onuň bilen göreşmek" maksatnama boýunça hereket ediň. Buýruk No288 Garaşsyzlyk aýy 2000 ý.</li>
    <li class="in"><img src="mres/images/mtrs.svg" />Hemme tassyklanan ýagdaýlarda ýa-da guman edilýän ýagdaýlarda bejerginiň doly kursyny geçiriň.</li>
    <li class="in"><img src="mres/images/mtrs.svg" />Bu maslahat hemme şubheli ýagdaýlara, ýa-da başga sebäplere gönükdirilen bejergiden netije
        bolmadyk ýagdaýlarynda degişli.</li>
    </ul>
    <p>Bu ýagdaýlarda guman edilýän bakterial pnewmoniýanyň bejergisi (öýkende alamatlaryň bar bolan wagtynda) ýa-da meningidiň bejerilişi (newrologik alamatlar bolan wagtynda) ýa-da gelmintozlar barada ýa-da lýamblioz (haçanda çagaň ösüşi yza galsa, ýa-da onda içgeçme bolsa, ýa-da abdominal bozulmalar bolanda) barada gürrüň edilýär.</p>
    <ul>
    <li class="in"><img src="mres/images/mtrs.svg" />Milli inçe kesele garşy maksatnama boýunça maslahatlaryna görä bejergini geçiriň. Bu taslamalary durmuşa geçiriň we goldaň hemde gözegçilik geçirip duruň.</li>
    <li class="in"><img src="mres/images/mtrs.svg" />Inçe kesele garşy dermanlaryň getapotoksiki häsiýetini göz ňünde tutup çagalarda aşakda görkezilen möçberleri ulanyň;</li>
                            <ul><li class="in"><img src="mres/images/dashs.svg" />Izoniazid (H): 10 mg/kg günüň dowamynda (10-dan 15 mg/kg çenli gününň dowamynda, maksimal möçber -300 mg.</li>
    <li class="in"><img src="mres/images/dashs.svg" />Rifampisin (R): 15 mg/kg gününň dowamynda (10-dan 20 mg/kg çenli gününň dowamynda, maksimal möçber -600 mg.</li>
    <li class="in"><img src="mres/images/dashs.svg" />Pirazinamid (Z): 35 mg/kg gününň dowamynda (30-dan 40 mg/kg çenli gününň dowamynda, maksimal möçber -2 gr.</li>
    <li class="in"><img src="mres/images/dashs.svg" />Etambutol (E): 20 mg/kg gününň dowamynda (15-dan 25 mg/kg çenli gününň dowamynda, maksimal möçber -1 gr.</li>
    </ul>
                        </li>
    </ul>
    <p class="s2">Bejeriş düzgünleri</p>
    <p>Eger-de Milli inçe kesele garşy maslahatlar ýok bolsa, BSGG-yň maslahatlary boýunça bejeriň, bejeriş güzgünleri aşakda görkezilen:</p>
    <ul>
    <li class="in"><img src="mres/images/mtrs.svg" />4 sany derman serişdesi bilen bejeriş düzgüni: HRZE 2 aýyň dowamynda, soňra iki derman bilen bejergi (HR) 4 aýyň dowamynda tassyklanan öýken inçe keseli ýa-da öňa güman edilende, ýa-da periferik limfa mäzleriniň inçe keseli, AIW –ýokanjy giňden ýaýran sebitlerde ýaşaýan, izoniazid derman serişdesine ýokary durnuklylyk anyklanýan ýerlerde, şeýlede öýken inçe keseli giňden ýaýran ýöne AIW ýokanjy az duş gelýän sebitlerde we izoniazid dermanyna mikobakteriý inçe keseliň pes duýgurlygy bar ýerlerinde.</li>
    <li class="in"><img src="mres/images/mtrs.svg" />Üç sany derman serişdesi bilen bejeriş düzgüni: HRZ 2 aýyň dowamynda, soňra iki dermana geçmek bilen (HR) 4 aýyň dowamynda dowamynda tassyklanan öýken inçe keseli ýa-da öňa güman edilende, ýa-da periferik limfa mäzleriniň inçe keseli, AIW ýokanjy az duş gelýän sebitlerde we izoniazid dermanyna mikobakteriý inçe keseliň pes duýgurlygy bar ýerlerinde, hem-de AIW-negatiw statusly çagalarda.</li>
    <li class="in"><img src="mres/images/mtrs.svg" />Inçe kesel etiologiýaly meningitde, oňurganyň inçe keselinde, süňk –bogun inçe keselinde ýa-da bu görnüşli inçe kesel guman edilende 12 aýyň dowamynda 4 serman serişdesi bilen bejeriň: 4 derman serişde bilen 2 aýyň dowamynda (HRZE) we soňra 10 aýyň dowamynda 2 derman (HR).</li>
    <li class="in"><img src="mres/images/mtrs.svg" />3 aýa çenli bäbekleri öýken inçe keseli anyklanan ýa-da güman edilýän, ýa-da periferik limfa mäzleriniň inçe keselini eglenmän bejermeli, ýokarda görkezilen bejeriş duzgünleri bilen we inçe kesele garşy derman serişdeleriniň ýaş boýunça möçberlerini takyk ölçemek bilen, kiçi çagalara toksiki täsirini göz öňünde tutup.</li>
    </ul>
    <p>Bejeriniň arasy keslýän düzgüni: Inçe kesele garşy maksatnamalaryň doly ýola goýulan ýerlerinde lukmanyň gözegçiliginde AIW- negatiw çagalada 3 hepdelik bejeriş düzgünleri geçirmek barada pikirlenip bolar. Bu düzgünleri AIW ýokanjy giňden ýaýran ýerlerde ulanyp bolmaýar, sebäbi bejeriginiň netijeliliginiň pes bolmagy we köp sanly derman serişdelerine durnukly inçe kesel (KDD-IK) döreme howpy ýokarydyr.</p>
    <p><b>Duýduruş:</b> Mümkin boldygyça çagalara streptomisin birinji hatardaky inçe kesele garşy derman serişdesi hökmünde öýken inçe keselinde we periferik limfa mäzleriniň inçe keselinde ulanmakdan gaça duruň. Bu derman serişdäni ikinji hataryň dermany hökmünde köp sanly derman serişdelerine durnukly inçe keselde (KDD-IK) streptomisine duýgurlyk bolan wagtynda bermeli</p>
    <p class="s1 co4">Köp sanly derman serişdelerine durnukly inçe kesel (KDD-IK)</p>
    <ul>
    <li class="in"><img src="mres/images/mtrs.svg" />KDD-IK-de öýken inçe eseli tassyklanan ýa-da guman edilýän çagalara, ýa-da inçe kesel etiologiýaly meningitli çagalary ftorhinolonlar toparyndaky dermanlar ýa-da beýleki inçe kesele garşy derman serişdeleri bilen bejermeli. KDD-IK-de köp sanly dermanlara duýgurlyk maksatnamasyna esaslanyp degişli düzgün saýlamaly. Bejergi bellenende çagalarda inçe keseli bejermekde amaly bolan lukman çözmeli (ftiziopediatr).</li>
    </ul>
    <p class="s1 co4">Gözegçilik</p>
    <p>Her bir derman serişdesiniň dykkatly gözegçilik esasynda geçirilýänligine, her bir möçberiň dogry içilýänligine üns beriň. Çaganyň agramynyň köpelişine gündelik we beden gyzgynynyň şeselişine (2 sapar günüň dowamynda) gözegçilik ediň. Bu görkezijilerde tapgyrlaýyn bejergiden netije barlygy položitel dinamikany görkezýär. Inçe kesel guman edilip geçirilýän bejergiden 1 aýyň içinde gowulaşma bolýar. Eger-de gowulaşma bolmasa çaganyň ýagdaýyna täzeden baha beriň we berilen maslahatlaryň hemmesiniň doly ýerine ýetirilýänligine üns beriň.</p>
    <p class="s1 co4">Öňüni alyş çäreleri</p>
    <ul>
    <li class="in"><img src="mres/images/mtrs.svg" />Inçe keselli näsag barada saglygy goraýyş edarasynyň degişli ýerine habar beriň. Milli maksatnama boýunça inçe keseliň bejergisine gözegçilik geçiriň. Maşgala agzalarynyň hemmesini barlag ediň (we gerek bolan ýagdaýynda mekdepdäki aragatnaşyk edenleri hem) ýüze çykarylmadyk inçe keseliň ýagdaýlaryny anyklamaklyk üçin we hemme ýüze çykarylan ýagdaýlaryň bejergisini gurnaň.</li>
    <li class="in"><img src="mres/images/mtrs.svg" />Inçe keselli näsag bilen bir öýde ýaşaýan we olar bilen ýakyndan galtaşykda bolýan 5 ýaşa çenli çagalaryň hemmesine , degişli barlaglardan soňra işjeň inçe kesel anyklanmadyk ýagdaýynda, öňüni alyş maksady bilen izoniazid 6 aýyň dowamynda (10 mg/kg günüň dowamynda (7-den 15 mg/kg çenli, maksimal möçber 300 mg) beriň.</li>
    </ul>
    <p class="s1 co4">Dowamly gözegçilik</p>
    <p>“Işjeň”gözegçilik maksatnamasynyň çäklerinde, ýagny saglygy goraýyş işgäri çagany we onuň maşgalasyny öýde seredýän wagty, inçe kesele garşy geçirilmeli çäreleriň doly ýerine ýetirmezlik howpyny azaldyp biler. Hassahanada ýa-da öýde dowamly gözegçilik geçirmek bilen, saglygy goraýyş işgärleri indikiler ýerine ýetirip bilerler:</p>
    <ul>
    <li class="in"><img src="mres/images/buls.svg" />inçe kesele garşy dermanar hemiçe içilýärmi;</li>
    <li class="in"><img src="mres/images/buls.svg" />Çaganyň ýagdaýynyň gowylygyna seretmezden bellenilen bejerginiň doly kursyny tamamlamagyň
        wajyplygyny ene-atasyna düşündirmek;</li>
    <li class="in"><img src="mres/images/buls.svg" />Näsag çaganyň maşgalasynyň beýlekiler bilen aragatnaşygyna gözegçilik etmek we gerek bolan
        ýagdaýlarynda maşgalanyň beýleki çagalaryna üsgüren wagtlarynda öňüni almak üçin izoniazidiň
        kurslaryny bellemek;</li>
    <li class="in"><img src="mres/images/buls.svg" />Ene-atalar bilen dogry iýmitlendirmäniň orny barada gürrüňdeşlik geçirmek we çagalary talabalaýyk
        iýmit bilen üpjün etmek;</li>
    <li class="in"><img src="mres/images/buls.svg" />Çagalar üçin maşgalada sagdyn gurşawy döretmek, ýagny çilim çekmeklige ýol bermezlik, hemişe elleri
        sabyn bilen ýuwmak;</li>
    <li class="in"><img src="mres/images/buls.svg" />Çaganyň ösüşine gözegçilik etmek, onuň iýmitlenmesine, inçe keseliň ýagdaýyna we beýleki bejergä
        mätäç ýagdaýlara. Täze kynçylyklaryň ýüze çykan wagtynda saglygy goraýyş işgäri çagany pediatryň
        maslahatyna ugratmaly.</li>
    <li class="in"><img src="mres/images/buls.svg" />Çaganyň ösüş kartasyny barlap durmaly we sanjymlaryny geçirmeli Milli sanjym kalendaryna esaslanyp.</li>
    <li class="in"><img src="mres/images/buls.svg" />Ene-atasynda bar bolan soraglar barada sorap durmaly, olara jogap bermeli we emele gelen kynçylyklary
        ara alyp maslahatlaşmaly, gerek bolan ýagdaýynda maşgalany pediatr lukmanynyň ýanyna ugratmaly.</li>
    <li class="in"><img src="mres/images/buls.svg" />Gözegçilikleri inçe keselli näsagyň gözewgçilik karnyna ýazmaly.</li>
    </ul>
    <p class="subtit co4">4.7.3 Del jisimiň aspirasiýasy</p>
    <p>Del jisimiň aspirasiýasy – ownuk hozlaryň, çigitleriň, uly bolmadyk zatlaryň aspirasiýasy – 4 ýaşa çenli çagalarda ýygy duş gelýär. Del jisimler esasan hem bronhlarda (sag bronhda köplenç) saklanyp galýarlar we kollaps ýa-da öýkeniň gatamklygyny saklanyp galan ýerinden aşakda emele getirip bilýärler. Ilkinji alamatlary – birden obstruksiýa alamatlarynyň döremegi (çaga düwünen ýaly bolýar). Ondan soň birnäçe gün ýa-da hepdeler geçmegi mümkin, çagada dowamly üsgülewik ýa-da astmoid dem alyş ýa-da pnewmoniýa saklanmagy mümkin we bu ýagdaýlarda bejergiden degişli netije bolmaýar. Uly bolmadyk ýiti zatlar bogazda saklanyp galyp stridory ýa-da astmoid dem alyşy döredýärler. Seýrek ýagdaýlarda uly del jisim bogazda saklanyp bilýar, ony tutuş ýapan ýagdaýlarynda gaýragoýulmasyz traheostomiýa etmeli bolýar, sebäbi çaga asfiksiýa sebäbpli ölmegi mümkin.</p>
    <p class="s1 co4">Kesel kesgidi</p>
    <p>Del jisimiň aspirasiýasyny indiki alamatly çagalarda guman edip bolýar:</p>
    <ul>
    <li class="in"><img src="mres/images/bsqs.svg" />dem alyş ýollarynyň obstruksiýasynyň birden başlanmagy (çaga düwünýär), ýa-da üsgülewigiň, astmoid dem alyşyň başlanmagy; ýa-da</li>
    <li class="in"><img src="mres/images/bsqs.svg" />segmentar ýa-da bölekleýin pnewmoniýa antibiotikler bilen bejergä täsir etmeýän;</li>
    </ul>
    <p>Çagada indikileriň barlygyna barlaň:</p>
    <ul>
    <li class="in"><img src="mres/images/bsqs.svg" />Çagada bir taparlaýyn astmoid dem alyşyň barlygyny barlaň;</li>
    <li class="in"><img src="mres/images/bsqs.svg" />dem alyşyň peselmekligi eşidilýän zolak, perkussiýada tutuk ses ýa-da gapyrjak sesi;</li>
    <li class="in"><img src="mres/images/bsqs.svg" />traheýanyň ýa-da ýürek depesiniň süýşmegi.</li>
    </ul>
    <p>Öýkeniň rentgen barlagyny doly dem çykarylan wagty geçiriň çenden aşa çişin ojaklary ýa-da kollaps alamatlaryny, aragursagyň süýşmegini (del jisim guman edilýän tarapa) ýa-da del jisimiň barlygyna eger- de ol rentgenokontrast bolsa, anyklamaklyk üçin geçiriň.</p>
    <p class="s1 co4">Bejergi</p>
    <p><b> Mehaniki obstruksiýa emele gelen (düwünen çaga) çaga gaýragoýulmasyz bejerginiň berlişi</b> (<a href="javascript:location.href='sh03.html'">nusga 3</a>): Del jisimi ýerinden süýşürtjek ýa-da aýyrjak boluň. Etmeli çareler çaganyň ýaşyna bagly bolup durýar.</p>
    <p class="s2">Bäbekler üçin:</p>
    <ul>
    <li class="in"><img src="mres/images/mtrs.svg" />Bäbegi eliňiziň üstüne ýa-da buduňyza goýuň, kellesini aşak edip.</li>
    <li class="in"><img src="mres/images/mtrs.svg" />Aýaňyz bilen çaganyň arkasyna 5 sapar uruň</li>
    <li class="in"><img src="mres/images/mtrs.svg" />Eger-de päsgelçilik galýan bolsa, çagany öwüriň we 5 sapar itýän hereketler bilen döş kapasasyna ortaky çyzyk boýunça göwüs mäzlerinde bir barmak aşakda uruň.</li>
    <li class="in"><img src="mres/images/mtrs.svg" />Eger-de päsgelçilik saklanýan bolsa, agyz boşlugynda del jisimiň ýoklygyny barlaň.</li>
    <li class="in"><img src="mres/images/mtrs.svg" />Gerek bolan wagtynda hemme çäreleri arkasyna kakmaklyk bilen täzeden gaýralaň.</li>
    </ul>
    <p class="s2">Uly çagalar üçin:</p>
    <ul>
    <li class="in"><img src="mres/images/mtrs.svg" />Çaganyň arkasyna 5 sapar aýaňyz bilen dyzyňyzda oturan ýa-da ýatan görnüşinde uruň.</li>
    <li class="in"><img src="mres/images/mtrs.svg" />Eger päsgelçilik saklanýan bolsa çaganyň arkasynda duruň we onuň bütin göwresini tutuň, bir eliňiziň ýumrugyňyzy çaganyň döşüniň aşagynda goýuň; beýleki eliňiz bilen ýumrugyňyzyň üstüni tutuň we çalr kese ýokarylygyna basyň; bu hereketleri 5 sapara çenli gaýtalaň.</li>
    <li class="in"><img src="mres/images/mtrs.svg" />Eger-de päsgelçilik saklanýan bolsa, del jisimiň agyz boşlygynda saklanýanlygyny barlaň.</li>
    <li class="in"><img src="mres/images/mtrs.svg" />Gerek bolan ýagdaýynda hemme hereketleri arkasyna kakmaklyk bilen yzygiderli gaýtalaň.</li>
    </ul>
    <p>Bu hereketleriň hemmesi edilenden soň dem alyş ýollarynyň geçirijiligini barlamaklyk üçin indikiler gerek:</p>
    <ul>
    <li class="in"><img src="mres/images/bsqs.svg" />döş kapasasynyň hereketlerine göz aýlamaklyk bilen baha bermek;</li>
    <li class="in"><img src="mres/images/bsqs.svg" />öýkeniň auskultasiýasynda dem alyş sesleriniň barlygyna baha bermek</li>
    <li class="in"><img src="mres/images/bsqs.svg" />çaga dem alanda we dem çykaranda howanyň hereketini duýmaklyk bilen baha bermek
    </li>
    </ul>
    <p>Dem alyş ýollarynyň geçirijiligini diliniň ýykylmaklygynyň öňüni almak üçin goldaň. Diliniň ýykylmaklygy asfiksiýa getirmegi mümkin, çaganyň ýagdaýy gowulanýança ony gözden salmaň <a href="javascript:location.href='sh04.html'">nusga 4</a>.</p>
    <ul>
    <li class="in"><img src="mres/images/mtrs.svg" />Del jisimiň aspirasiýasyndan uzak wagt bolan çaga komegiň berlişi. Eger-de çagada del jisimiň aspirasiýasy guman edilse, ony hassahana ugradyň, onuň keselini anyklap we bronhoskopiýanyň kömegi bilen del jisimi aýyryp bolar ýaly. Eger-de pnewmoniýa alamtlary bar bolsa ampisillin (ýa-da benzilpenisillin) we gentamisin bilen agyr pnewmoniýada berlişi ýaly bejeriň , del jisimi aýyrmankalar bejergini başlaň (<a href="javascript:location.href='ch04_02.html'">bap 4.2.1</a>).</li>
    </ul>
    

</div>
<script language="Javascript">settextsize();</script>
</body>
</html>