<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>1.6 Zäherlenmeleriň giňden ýaýran görnüşleri</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">


    <p>Her bir öň sagdyn çaganyň ýagdaýyny düşündirip bolmaýan ýagdaýlarynda zäherlenme guman edilmeli. Belli bir awuly serişdeleri bilen zäherlenmeleri bejermek babatda pediatriýa boýunça standart okuw kitaplaryna ýa-da ýerli zäherlenmelerde kömek edýän hünärmenlere ýa-da ýerli toksikologiýa merkezlerine ýüzleniň. Aşakda giňden ýaýran zäherlenmelerde kömek berlişiň prinsipleri beýan edilen. Zäherlenmeleriň sebäbiniň milli lukmançylyk sereişdeleriň hem bolup biljekdigini ýatdan çykarmaň.</p>
    <p class="s1 co1">Kesel kesgidi</p>
    <p>Kesel kesgitleme anamnez esasynda, çaganyň aýdan ýa-da ene-atalaryndan soramaklyk esasynda, amaly barlaglar, we gerek bolan halatlarynda goşmaça barlaglar esasynda goýulýar.</p>
    <ul>
    <li class="in"><img src="mres/images/bsqs.svg" />Awuly serişde barada hemme maglumatlary, onuň näçe möçberde bedene düşenligi we zäherlenmäniň haçan bolanlygy barada soraň. Zäherlenmäniň görnüşini anyklamaklygy köplenç halatlarda onuň duran gabyna seretmeklik peýdalydyr. Beýleki çagalaryň hem zäherlenip bilenligini barlaň. Zäherlenmäniň alamatlary dürli-dürlidir we zäherlenen serişdä bagly bolup durýar – aşak seret.</li>
    <li class="in"><img src="mres/images/bsqs.svg" />Serediň agyz boşlugynda ýa-da onuň daş-töwereginde ýanygyň alamatlary ýokmy, şeýlede stridoryň (ýokarky dem alyş ýollarynyň ýa-da bogazyň ýanygy) barlygyny barlaň, bu alamatlar iýiji serişdeler bilen zäherlenende bolup bilýär.</li>
    <li class="in"><img src="mres/images/mtrs.svg" />Demir serişdeleri, pessisidler, parasetamol ýa-da aspirin, narkotiki analgetikler bilen, antide- pressantlar bilen zäherlenmeleriň hemmesini hassahana ýatyrmaly; şeýlede hassahana çaganyň bilkastlaýyn zäherlenme bolan ýagdaýlarynyň hemmesini, beýleki çagalarynyň zäherlenmeleri ýa-da uly adamlaryň zäherlenme ýagdaýlaryny hassahana ýatyrylmaly.</li>
    <li class="in"><img src="mres/images/mtrs.svg" />Iýiji serişdeler ýa-da nebit önümleri bilen zäherlenen çagalary öýlerine diňe azyndan 6 sagat gözegçilik edilenden soň goýbermeli. Iýiji serişdeler bilen zäherlenmelerde gyzylödegiň ýanygy bir bada bildirmeýär, nebit önümlerini ysgamaklyk bolsa, birnäçe sagatdan soň öýken çişmegini döretmegi mümkin.</li>
    </ul>
    <p class="subtit co1">1.6.1 Zäherleýji serişdeleriň aşgazana düşen wagtynda kömek bermekligiň düzgünleri</p>
    <p>Zäherlenme bilen düşýän çagalaryň hemmesinde gaýragoýulmasyz alamatlaryň (dem alyş ýollarynyň geçirijiligi, dem alyşy, ýürek urşyny we aňynyň derejesini) barlygyny çalt barlamaly, sebäbi käbir awuly serişdeler dem alyşy kynlaşdyrýarlar, şok ýagdaýyna düşürip koma emele getirip bilýärler. Ýuwdylan zäherli serişdeler aşgazandan çaltlyk bilen çykarylmaly.</p>
    <p>Zäherleýji serişde aşgazana düşenden 1 sagadyň dowamynda ony aýyrmak peýdalydyr, emma, eger bu em soň geçirilse onuň netijeliligi az bolýar, kadadan çykma, diňe eger zäherleýji serişde aşgazan ewakuasiýasyny peseldýän bolsa ýa-da zäherlenen adam koma ýagdaýynda bolsa. Şol sebäpli hem, her bir ýagdaý aýratynlykda seredilmeli we gerekli emler geçirilmezden ozal onuň peýdaly taraplary we howply ýagdaýlary ölçenilmeli. Aşgazandan zäherleýji serişdeleri aýyrmaklyk çaga bedeninde onuň täsiriniň galmanlygyny görkezmeýär, şol sebäpli çaganyň ömrine howp astynda galýar.</p>
    <p>Aşgazandan zäherleýji serişdeleri aýyrmaklygyň gaýragörkezmeleri:</p>
    <ul>
    <li class="in"><img src="mres/images/dashs.svg" />huşunda bolmadyk çaganyň goralmadyk dem alyş ýollary (intubasiýanyň bolmazlygy), çaga anesteziolog tarapyndan intubasiýa edilen ýagdaýlary muňa girmeýär;</li>
    <li class="in"><img src="mres/images/dashs.svg" />iýiji serişdeleriň ýa-da nebit önümleriniň aşgazana düşmegi</li>
    <li class="in"><img src="mres/images/mtrs.svg" />Çagada gaýragoýulmasyz alamatlarynyň barlygyny barlaň (<a href="javascript:location.href='ch01_01.html'">bar 1.1</a>) we gipoglikemiýanyň barlygyny barlaň; eger-de glýukozanyň möçberini anyklamak mümkinçiligi bolmasa, ça-ganyň aňy peselýän bolsa, gipoglikemiýadaky ýaly bejergini geçiriň (<a href="javascript:location.href='sh10.html'">nusga 10</a>).</li>
    <li class="in"><img src="mres/images/mtrs.svg" />Zäherlenmäniň haýsy serişde bilen bolanlygyny anyklaň we mümkin boldygyça ony bedenden çalt aýyrjak boluň ýa-da adsorbirläň. Bejergi has netijeli, eger–de ol has ir başlanylsa, iň gowusy zäherlenmeden soň 1 sagadyň dowamynda geçirilse.</li>
    <li class="in"><img src="mres/images/mtrs.svg" />Eger çaga kerosin, benzin ýa-da başga nebit önümlerini içen bolsa, (köplenç köp pessisidler hem benziniň eredijileriň esasynda bolýarlar) ýa-da çaganyň agyz boşlygy we bogazy ýanan bolsa, (mysal üçin agardyjy serişdeler bilen ýa-da akkumulýator turşylygy), çagany gaýtartjak bolmaň, oňa köpräk arassa suw ýa-da süýt içmek üçin beriň. Anesteziology çagyryň, dem alyş ýollarynyň geçirijiligine baha berer ýaly.</li>
    <li class="in"><img src="mres/images/mtrs.svg" />Eger-de çaga beýleki awuly serişdeleri ýuwdan bolsa, hiç haçan duzy gaýtardyjy serişde hökmünde ulanmaň, munuň özi ölüm howplydyr.</li>
    <li class="in"><img src="mres/images/mtrs.svg" />Çaga aktiwirlenen kömür beriň, emma çagany gaýtartmaň. Aktiwirlenen kömüri aşakda görkezilen möçberlerde içmek üçin beriň ýa-da nazogastral zont arkaly beriň (Tablisa 5). Eger nazogastral zont ulanylýan bolsa, onyň aşgazanda aşgazanda ýerleşýänligini barlaň.</li>
    </ul>
    <br>
    <p><b><i>Jetwel 5. Aktiwirlenen kömüriň bir saparky möçberi</i></b></p>
    <div class="table-container"><table>
    <tr><td class="top">1 ýaşa çenli çagalar:</td><td class="top">1 g/kg</td></tr>
    <tr><td class="bod">1 aýdan 12 aýa çenli çagalar:</td><td class="bod">25-dan 50 g çenli</td></tr>
    <tr><td class="bod">Ýetginjekler we uly adamlar:</td><td class="bod">25-dan 100 g çenli</td></tr>
    </table></div>
    <br>
    <ul>
    <li class="in"><img src="mres/images/mtrs.svg" />Aktiwirlenen kömüri bir bölegini 8-10 esse köp suwda garyň, mysal üçin 5 g kömüri 40 l suwda.</li>
    <li class="in"><img src="mres/images/mtrs.svg" />Mümkin boldygyça hemme möçberi birden içmek üçin çaga beriň, eger ol kömüri içip bilmese, onda
        bölüp içirilse hem bolar.</li>
    <li class="in"><img src="mres/images/mtrs.svg" />Eger aktiwirlenen kömür bolmasa, çagany, bogazyň yzky diwaryna şpatel bilen gyjyn-dyrmak bilen
        gaýtardyň, eger ol huşunda bolsa; eger bu kömek etmese, onda gaýtardyjy serişde beriň, mysal üçin çagalar üçin niýetlenen ipekakuananyň dermany (6 aýdan 2 ýaşa çenli çaga – 10 ml, 2 ýaşdan uly çaga- 15 ml), Bellik: ipekakuana yzygider gaý-tarmany, ukuçyllygy ýa-da örän gowşaklygy döredip biler, bu hem zäherlenmzniň di-agnostikasyny kynlaşdyrýar. Eger-de çaga iýiji serişdeleri we nebit önümlerini ýuwdan bolsa, Hiç haçan ony gaýtartmaň.</li>
    </ul>
    <p class="s1 co1">Aşgazanyň ýuwulyşy</p>
    <p>Bu emi diňe hassahana şertlerinde, aşgazany ýuwmaklykda hünari bolan hünarmenler tarapyndan we eger zäherleýji serişdäniň aşgazana düşeninden soň bir sagatdan köp wagt geçmedik bolsa hem-de çaganyň umumy ýagdaýyna howp salýan bolsa we bu iýiji we nebit önümleri bolmasa geçiriň. Elektrik sorujynyň işleýänligini barlaň, çagada gaýtarma dörän wagtynda gerek bolmagy mümkin. Çagany çep gapdalyna kellesini aşak edip ýatyryň. Zondyň uzynlygyny kesgitläň. Şarýer şkalasy boýunça 24-28 kalibrli zondy aşgazana agyzdan salyň (kiçi ölçegli nazogastral zondy ulanmaklyk maslahat berilmeýär, sebäbi ondan ownuk gaty jysimler geçmezligi mümkin, mysal üçin tabletkalar). Trubkany aşgazanda ýerleşýänligine göz ýetiriň. Aşgazany ýyly kada 0,9% duzly ergini bilen 10 ml/ kg ölçegde geçiriň. Aşgazan ýuwulandan soň çykarylan suwuklygyň mukdary çaga goýberilen suwuklyk bilen deň gelmeli. Aşgazany ýuwmaklygy, çykarylýan suwuklykda gaty jisimleriň bolmagy aýrylýança dowam etdirmeli.</p>
    <p>Aspirasiýa howpyny göz öňünde tutup traheýanyň intubasiýasynyň gerek bolmagy mümkinligini ýatdan çykarmaly däl.</p>
    <ul>
    <li class="in"><img src="mres/images/mtrs.svg" />Görkezme bar bolan ýagdaýlarynda spesifik antidot beriň</li>
    <li class="in"><img src="mres/images/mtrs.svg" />Umumy kömegi beriň</li>
    <li class="in"><img src="mres/images/mtrs.svg" />Toksiki serişdäniň görnüşine laýyklykda çaga 4 sagatdan 24 sagada çenli gözegçilik ediň</li>
    <li class="in"><img src="mres/images/mtrs.svg" />Eger çaga huşsyz bolsa, onda oňa howpsyz «stabilizirleýän» ýagdaýda goýuň (<a href="javascript:location.href='sh06.html'">nusga 6</a>).</li>
    <li class="in"><img src="mres/images/mtrs.svg" />Eger çaganyň ýagdaýy gowulaşmasa, çaga huşuna gelmese, ýa-da onuň aňy bulaşýan bolsa, eger agyz
        boşlugynda we bogazda ýanygy bar bolsa, çaga gögerýän bolsa we agyr ýürek ýetmezçiligiň alamatlary bar bolsa, onda çagany ýöriteleşen hassahana geçirmeklik barada pikirleniň.</li>
    </ul>
    <p class="subtit co1">1.6.2 Zäherleýji serişdeleriň göze we derä düşen ýagdaýlarynda kömek bermekligiň düzgünleri</p>
    <p class="s1 co1">Toksiki serişdeleriň deriden aýrylyşy</p>
    <ul>
    <li class="in"><img src="mres/images/mtrs.svg" />Çaganyň egin-eşiklerini doly aýyryň we salkyn suw bilen endamynyň toksiki serişde degen ýerleriniň hemmesini ýuwuň. Ýagly serişdeler aýrylanda sabyn ulanyň. Ikilenji kontaminasiýa bolmazlygy üçin saglygy goraýyş işgärleri ellerini ellik geýmeli we öňlük ulanmaly. Çaganyň eşiklerini howpsyzlygyň çarelerini görmeklik bilen polietilen haltalara ýerleşdirmeli we indiki detoksikasiýa ýa-da ýok etmeklik üçin ugratmaly.</li>
    </ul>
    <p class="s1 co1">Toksiki serişdeleriň gözden aýrylyşy</p>
    <ul>
    <li class="in"><img src="mres/images/mtrs.svg" />Gözi arassa suw bilen ýa-da fiziologiki ergin bilen 10-15 minudyň dowamynda ýuwuň, göz ýuwulan wagty akýan suwlaryň beýleki gözüne degmezligine seredip duruň. Bu emi ýeňilleşdirmeklik üçin anestezirleýän göz damjalaryny ulansa bolar. Gabaklaryny çöwüriň we olary hem gowy ýuwuň. Mümkinçilik bar bolsa gözlerini görejiň zeperlenmesiniň barlygyny barlamak üçin fluorestin bilen reňklemek arkaly barlaň. Konýuktiwanyň ýa-da görejiň agyr zerlenmelerinde çaga oftalmolog tarapyndan seredilmeli.</li>
    </ul>
    <p class="subtit co1">1.6.3 Zäherleýji serişdeler bilen dem alnanda kömek bermekligiň düzgünleri</p>
    <ul>
    <li class="in"><img src="mres/images/mtrs.svg" />Çagany toksiki serişdeleriň täsir edýän ýerinden daşa çykaryň</li>
    <li class="in"><img src="mres/images/mtrs.svg" />Çalt kömege çagyryň</li>
    <li class="in"><img src="mres/images/mtrs.svg" />Çagada dem alyşyň bozulmasy, sianoz we ganyň kislorod bilen doýgunlygy 90% az bolsa, kislorod beriň</li>
    <li class="in"><img src="mres/images/mtrs.svg" />Gyjyndyryjy gazlar bilen dem alnan wagtynda dem alyş ýollarynda çiş, bronhospazm emele gelýär, soňra bolsa pnewmonit döremegi mümkin. Mümkin dem alyş ýollarynyň intubasiýasy, bronholitik serişdeler, ka halatda bolsa öýkeniň goşmaça wetillýasiýasy gerek bolýar.</li>
    </ul>
    <p class="subtit co1">1.6.4 Zäherleýji serişdeleriň belli görnüşleri Iýiji himiki serişdeler</p>
    <p>
        <i>Mysallary – gidroksid natriý (iýiji natr), gidroksid kaliý, kislotalar (turşylyklar), agardyjy ýa-da dezinfisirleýän serişdeler</i>
    </p>
    <ul>
    <li class="in"><img src="mres/images/mtrs.svg" />Iýiji serişdeler bilen zäherlenmelerde çagany <b>gaýtartjak bolmaň</b> we aktiwirlenen kömür bermäň, sebäbi bu agyz boşlugynyň, bogazyň, dem alyş ýollarynyň, gyzylödegiň we aşgazanyň soňraky zeperlenmelerini döredip biler.</li>
    <li class="in"><img src="mres/images/mtrs.svg" />Mümkin boldygyça çalt süýt ýa-da suw, iýiji serişdäniň konsentrasiýasyny azaltmak üçin beriň.</li>
    <li class="in"><img src="mres/images/mtrs.svg" />Ondan soň çaga agyzdan hiç zat bermäň, we gyzylödegiň zeperlenme derejesini anyklamaklyk üçin gaýragoýulmasyz hirurgy maslahata çagyryň.</li>
    </ul>
    <p class="s1 co1">Nebit önümleri</p>
    <p>
        <i>Mysallary – kerosin, skipidar, benzin</i>
    </p>
    <ul>
    <li class="in"><img src="mres/images/mtrs.svg" />Çagany gaýtartjak bolmaň we aktiwirlenen kömür bermäň. Bu serişdeler bilen dem alnanda öýken çişmegi we lipoid pnewmoniýa döränligi sebäpli dem ýetmezçiliginiň alamatlary döre-megi mümkin. Bu serişdeleriň aşgazana düşmekligi ensefalopatiýany döretmegi mümkin.</li>
    <li class="in"><img src="mres/images/mtrs.svg" />Dem ýetmezçiliginiň alamatlary bolan ýagdaýynda kislorod bilen bejergi gerek (<a href="javascript:location.href='ch10_07.html'">bap 10.7</a>).</li>
    </ul>
    <p class="s1 co1">Fosfororganiki birleşmeler we karbamatlar</p>
    <p>
        <i>Mysallary – fosfororganiki – malation, paration, TEPF (tetraetilpirofosfat), mewinfos (fosdrin); karbamatlar – metikarb, karbaril.</i>
    </p>
    <p>Bu serişdeler bedene deriniň üsti bilen, aşgazandan we dem alyş ýollary arkaly düşüp bilerler.</p>
    <p>Çagada gaýtarma, içgeçme, görüşiniň peselmegi, umumy gowşaklyk döremegi mümkin. Wegetatiw nerw ulgamynyň parasimpatiki gyjynmanyň alamatlary has aýdyň bildirýär: bronhial sekresiýanyň, tüýküligiň, ýaşyň akmaklygy, derlemeklik, pulsyň haýallaşmagy, göreçliriň daralmagy, tutgaý, myşsalaryň gowşaklygy ýa-da çekilmegi, soňra paraliç we ygtyýarsyz bugşugma, öýken çişi we dem alyşyň bozulmagy.</p>
    <p class="s2">Bejergi</p>
    <ul>
    <li class="in"><img src="mres/images/mtrs.svg" />Toksiki serişdäniň derä we göze düşen ýagdaýlarynda – ony gowy edip ýuwmaly.</li>
    <li class="in"><img src="mres/images/mtrs.svg" />Aşgazana düşen ýagdaýlarynda- aktiwirlenen kömür beriň (zäherlenmeden soňra 4 sagadyň dowamynda).</li>
    <li class="in"><img src="mres/images/mtrs.svg" />Çagany gaýtartmaň, sebäbi köp pessisidler benziniň esasyndaky eredijiler görnüşinde bolýar.</li>
    <li class="in"><img src="mres/images/mtrs.svg" />Agyzdan zäherlenmäniň agyr görnüşlerinde aktiwirlenen kömür bermek bolmaýar, aşgazandaky bar zatlary nazogastral zont arkaly sorup aýyrmaly (bu ýagdaýda dem alyş ýollary aspirasiýadan goranan bolmaly).</li>
    <li class="in"><img src="mres/images/mtrs.svg" />Eger çagada çenden aşa wegetatiw nerw ulgamynyň parasimpatik gyjynyjylygynyň işjeňligi has ýokary
        bolsa (ýokary seret), esasan hem has howply bronhial sekresiýasynyň aşa köp bolmagydyr. Atropin 20 mkg/kg (maksimal möçber 2000 mkg, ýa-da 2 mg) sanjym ýa-da damardan sanjym görnüşinde her 5-10 minutdan (zäherlenmäniň agyrlygyna baglylykda) bronhial sekresiýasynyň işjeňligi peselýänçä ediň, derisi gyzarýança ýa-da gury bolýança, göreçleri giňemeli we tahikardiýa emele gelmeli. Atropiniň şeýle möçberlerini atropin netijeliligi goldamak üçin 24 sagadyň dowamynda etmek bolýar. Esasy maksat bronhial sekresiýasy azaltmak ýöne atropiniň toksiki täsirinden gaça durmak bolýar. Döş kapasasynyň auskultasiýasyny geçirip bronhial sekresiýanyň derejesini barlaň we çaganyň dem alyş sanyny, pulsyny we aňynyň derejesini AVPU şkalasyn boýunça barlaň.</li>
    <li class="in"><img src="mres/images/mtrs.svg" />Atropin ulanylanda gipoksiemiýanyň barlygyny eger bu mümkin bolsa pulsoksimetriýanyň kömegi bilen barlaň, sebäbi gipoksiýa ýagdaýynda atropin garynjyk aritmiýasyny döredip bilýar. Eger ganyň kislorod bilen doýgunlygy 90% az bolsa kislorod beriň.</li>
    <li class="in"><img src="mres/images/mtrs.svg" />Myşsalaryň gowşaklygynda pralidoksim (reaktiwator asetilholinesterazanyň) 25-50 mg/ kg möçberde, 15 ml suwda eredilen görnüşinde damardan haýallyk bilen 30 minudyň dowamynda damdyryň. Bu möçberi 1 ýa-da 2 sapar gaýtalasaň bolar ýa-da gerek bolan ýagdaýynda damardan 10-dan 20 mg/kg/s görkezme boýunça damdyrmaklyga geçmek bolar.</li>
    </ul>
    <p class="s1 co1">Parasetamol</p>
    <p>Parasetamol bilen zäherlenmede:</p>
    <ul>
    <li class="in"><img src="mres/images/mtrs.svg" />Eger parasetamol içilenden soň 4 sagatdan köp wagt geçmedik bolsa, aktiwirlenen kömür beriň, eger ol bar bolsa, ýa-da çagany gaýtardyň, KADADAN ÇYKMA DIŇE AÝRATYN ÝAGDAÝLAR (aşakda görkezilen) bolup durýar, bu ýagdaýlarda agyzdan ýa-da damardan antidotyň edilmegi gerek.</li>
    <li class="in"><img src="mres/images/mtrs.svg" />Bagyryň zeperlenmelerini azaltmak üçin antidot bermeklik gerekdigini çözüň. Adaty görkezmeler: aşgazana ýa-da iýmit siňdiriş ulgamyna düşen parasetamoluň möçberi 150 mg/kg ýa-da öndan köp, ýa-da eger barlamhana derňewini geçirmeklik mümkin bolsa geçiriň, parasetamoluň toksiki konsentrasiýasy ganyň düzüminde 4 sagatdan soň saklanýar. Antidot köplenç uly çagalara olar bu dermany bilkastlaýyn içen wagtlarynda ýa-da uly adamlar bilmän çenden aşa beren wagtlarynda gerek
        bolýar.</li>
    <li class="in"><img src="mres/images/mtrs.svg" />Eger parasetamoluň aşgazana düşmeginden 8 sagatdan köp wagt geçmedik bolsa, agyzdan metionin
        beriň ýa-da damardan asetilsistein ediň. Metionini eger çaga huşunda bolsa we onda gaýtarma alamatlary bolmasa (&lt; 6 ýaş: 1 g her 4 sagatdan 4 sapar; 6 ýaş we ulylar 2,5 g her 4 sagatdan 4 sapar) beriň.</li>
    <li class="in"><img src="mres/images/mtrs.svg" />Eger parasetamol içilenden soň 8 sagat geçen bolsa ýa-da çaga agyzdan derman ser-işdelerini içip bilmese, damardan asetilsistein ediň. Standart nusgalarda görkezilýän suwuklyklaryň möçberleriniň kiçijik çagalar üçin has köplügini ýatdan çykarmaň.</li>
    <li class="in"><img src="mres/images/buls.svg" />20 kg çenli çagalara ilkinji 150 mg/kg 3 ml/kg 5% glýukozanyň ergininde 15 minudyň dowamynda goýberiň, soňra 50mg/kg 7 ml/kg 5% glýukozanyň ergininde 4 sagadyň dowamynda goýberiň; soňra 100mg/kg 14 ml/kg 5% glýukozanyň ergininde damjalaýyn 16 sagadyň dowamynda goýberiň. Has agramy köp bolan çagalar üçin glýukozanyň möçberini köpeltse bolar. Eger-de çaga hassahana giç düşen bolsa, asetilsisteini 20 sagat geçenden soň goýberiň ýa-da bagryň toksiki zeperlenme alamatlary bar bolsa. Eger-de hassahanada bagyr fermetleriniň möçberini anyklamaga mümkinçilik bar bolsa, onda ony barlaň, eger-de olar ýokary bolsa, onda asetilsiteini fermentleriň derejeleri peselýänçä ediň.</li>
    </ul>
    <p class="s1 co1">Aspirin we beýleki salisilatlar</p>
    <p>Zäherlenmäniň bu görnüşi kiçijik çagalar üçin örän howplydyr, sebäbi bu zäherlenmelerde çalt agyr asidoz ýagdaýy soňraky merkezi nerw ulgamynyň agyr bozulmalary bilen döräp bilýär. Salisilatlar bilen zäherlenen çagalary dogry alyp barmaklyk çylşyrymly meseleleriň biridir.</p>
    <ul>
    <li class="in"><img src="mres/images/bsqs.svg" />Salisilatlar bilen zäherlenmä mahsus bolan alamatlar: asidotik dem alyş (Kussmaul tipli), gaýtarma, gulaklarynyň şaňlamagy.</li>
    <li class="in"><img src="mres/images/mtrs.svg" />Eger bar bolsa, aktiwirlenen kömür beriň. Salisilat tabletkalarynyň aşgazanda gaty jisimleri emele getirip bilýänligini sebäpli sorulma hadysasy saklanylmagy mümkin, muny göz öňünde tutup goşmaça aktiwirlenen kömür berilse bolar. Eger içilen salisilatlaryň möçberi köp bolsa, aktiwirlenen kömür hem bolmasa, onda çaganyň aşgazanyny ýuwuň ýa-da ony gaýtardyň ýokarda agzalan usul boýunça.</li>
    <li class="in"><img src="mres/images/mtrs.svg" />Gidrokarbonat natriniň erginini 1 mmol/kg möçberde 4 sagadyň dowamynda asidozyň öňüni almak üçin we peşewiň pH 7,5-den ýokary köpeltmeklik üçin we salisilatlaryň bölünip çykmaklygyny çaltlandyrmak üçin damardan ediň. Goşmaça agyzdan kaliý beriň (2-5 mmol/kg günüň dowamynda 3-4 sapar). Peşewiň pH-y her sagatda barlap duruň.</li>
    <li class="in"><img src="mres/images/mtrs.svg" />Eger çagada suwsyzlygyň alamatlary bolmasa damardan suwuklyklary minimal derejede goldaýjy göwrümlerde ediň; eger suwsyzlyk bar bolsa adekwat regidratasiýa geçiriň (<a href="javascript:location.href='content_5.json'">bap 5</a>).</li>
    <li class="in"><img src="mres/images/mtrs.svg" />Her 6 sagatdan ganda glýukozanyň möçberini anyklap duruň we gerek bolan ýagdaýynda korreksiýa ediň (<a href="javascript:location.href='pr01_07.html'">goşundy 1.7</a>).</li>
    <li class="in"><img src="mres/images/mtrs.svg" />K witamini 10 mg möçberde damardan ýa-da sanjym görnüşinde ediň.</li>
    </ul>
    <p class="s1 co1">Demiriň birleşmeleri</p>
    <p>Demir bilen zäherlenme alamatlarynyň barlygyny barlaň: ýürek bulanma, gaýtarma, içinde agyry we içgeçme. Gaýtarylan suwuklyk ýa-da çaganyň täreti goňur ýa-da gara reňkli bolmagy mümkin. Agyr ýagdaýlarda aşgazan-içege ýollaryndan gan akma, arterial gipotoniýa, ukuçyllyk, tutgaý we metabolik asidoz bolmagy mümkin. Aşgazan-içege ýollary tarapyndan alamatlar adaty zäherlenmeden soň 6 sagadyň dowamynda ýüze çykýar, eger-de alamatlar ýüze çykmaýan bolsa, onda mümkin antidotlar bilen bejergi hökman däldir.</p>
    <ul>
    <li class="in"><img src="mres/images/mtrs.svg" />Aktiwirlenen kömür demiriň duzlary bilen birleşmeýär, şol sebäpli demiriň potensial toksiki möçberi bedene düşen bolsa, onda aşgazany ýuwmak barada pikirlenmeli. Bu ýagdaýlarda deferoksamin bermek bolýar, bu antidot aşgazanda durmak bilen onda galan demir birleşmelerini gowşadyp bilýär.</li>
    <li class="in"><img src="mres/images/mtrs.svg" />Antidotlary ulanmalydygyny çözüň. Bu berjergi ulanylanda gaýraüzülmeleriň barlygy sebäpli, ony diňe amaly alamatlaryň bar bolan ýagdaýynda ulanmaly (ýokary seret).</li>
    <li class="in"><img src="mres/images/mtrs.svg" />Eger antidot bejergini geçirmekçi bolsaňyz, deferoksamin mümkin boldygyça haýaldan - 15 mg/kg/s möçberde, soňra möçberi peseltmek bilen 4-6 sagadyň dowamynda ediň. Maksimal möçber 80 mg/kg günüň dowamyndadan köp bolmaly däl. Maksimal möçber 6g günüň dowamynda.</li>
    <li class="in"><img src="mres/images/mtrs.svg" />Eger-de deferoksamin sanjym görnüşinde edilýän bolsa, onda möçber 50 mg/kg her 6 sagatdan bolmaly. Maksimal möçber 6g günüň dowamynda.</li>
    <li class="in"><img src="mres/images/mtrs.svg" />Demir serişdeleri bilen zäherlenmelerde 24 sagatdan köp bejergi seýrek ýagdaýlarda bolýar. Deferoksamini goýbermekligi näsagyň ýagdaýynyň gowulanmagy we ganda demiriň 60 mkmol/l-den pes bolan ýagdaýynda bes etmek bolar.</li>
    </ul>
    <p class="s1 co1">Morfin we beýleki opiatlar.</p>
    <p>Çaganyň aňynyň bozulmalarynyň, gaýtarmanyň ýa-da ýürek bulanmanyň, dem alyşyň haýallaşmagynyň (dem alyşy haýal ýa-da ýok), göreçleriň nokat şekilli bolmagy we ýagtylyga reaksiýasynyň haýallamagynyň barlygyny barlaň. Dem alyş ýollaryny arassalaň; eger gerek bolsa dem alyşy maskanyň kömegi bilen goldaň we kislorod beriň.</p>
    <ul>
    <li class="in"><img src="mres/images/mtrs.svg" />Damardan mahsus antidoty nalokson 10 mkg/kg ediň; eger netije bolmasa ýenede bir möçber ediň. Dem alyş funksiýasynyň bozulmagynda goşmaça möçberler gerek bolmagy mümkin. Eger-de damardan edip bolmasa sanjym görnüşinde (et içine) ediň, ýöne bu ýagdaýda onuň täsiri bir az soňrak bolar.</li>
    </ul>
    <p class="s1 co1">Ugleroduň okisi (kömürturşy gaz)</p>
    <ul>
    <li class="in"><img src="mres/images/mtrs.svg" />Arassa kislorody 100% uglerodyň okisini bedenden aýyrmaklyk üçin beriň (çaganyň deri örtükleri gülgüne bolsa hem, gipoksemiýanyň barlygyny ýatdan çykarmaň). Kislorody gipoksýa alamatlary doly ýitýänça beriň.</li>
    <li class="in"><img src="mres/images/mtrs.svg" />Pulsoksimetriýa geçiriň, ýöne bu ýagdaýda enjamyň ýokary görkezijileri görkezip biljekdigini ýatdan çykarmaň. Eger guman edýän bolsaňyz, onda gipoksiýanyň amaly alamatlaryna esaslanyň.</li>
    </ul>
    <p class="subtit co1">1.6.5 Zäherlenmeleriň öňüni alnyşy</p>
    <ul>
    <li class="in"><img src="mres/images/mtrs.svg" />Ene-atalara dermanlary we beýleki serişdeleri çagalarynyň elleri ýetmejek, ýapyk gaplarda saklamalydygyny düşündiriň.</li>
    <li class="in"><img src="mres/images/mtrs.svg" />Ene-atalara zäherlenme bolan ýagdaýynda birinji kömegi nähili bermelidigini düşündiriň: </li>
    <li class="in"><img src="mres/images/mtrs.svg" />Çagany gaýtartmaň, eger ol benzin, kerosin, ýa-da benzin saklaýan serişdeler bilen zäherlenen bolsa, ýa-da onuň agyz boşlugynda ýangyn alamatlary bolsa ýa-da huşy bozulan bolsa (örän gowşaklyk-letargiýa). Eger-de çaga agardyjy serişdeleri ýa-da baş-ga iýiji serişdeleri içen bolsa, oňa
        derrrew süýt ýa-da suw bermeli.</li>
    <li class="in"><img src="mres/images/mtrs.svg" />Mümkin boldugyça çalt çagany saglygy goraýyş edarasyna getijek boluň, zäherlenen serişde barada
        maglumat bolsa ýanyňyz bilen alyň (çüýşe serişdäniň saklanylan gaby, tabletkalaryň görnüşler, ir- iýmişler we ş.m).</li>
    </ul>
    

</div>
<script language="Javascript">settextsize();</script>
</body>
</html>