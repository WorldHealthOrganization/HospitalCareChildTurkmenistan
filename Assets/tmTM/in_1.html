<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>Mazmuny</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">
<p>Bu Ýan kitaby hassahanalarda çagalara kömek bermäge gatnaşýan lukmanlar, şepagat uýalary we beýleki ýokary derejeli hünarmenler üçin niýetlenen ikinji neşirdir, kitabyň birinji neşiri Bütündünýä Saglygy goraýyş guramasy (BSGG) tarapyndan 2005-nji ýylda çykarylandyr. Bu kitapda çagalarda giňden ýaýran keselleri bejermek boýunça BSGG-yň täze maslahatlary ýerleşdirilendir. Kitapda bar bolan maglumatlara esaslanyp, elementar laborator mümkinçilikleri we gymmat bolmadyk derman serişdeleri esasynda lukmanlaryň gündelik amalynda ulanyp biljek häzirki zaman kliniki maslahatlar ýerleşdirilen. Bu maslahatlarda esasy üns agyr keselleri bolan çagalary hassahana şertlerinde alyp bar-maklyk berilen, bu kesellere bäbeklik döwrüniň keselleri, pnewmoniýa, içgeçme, beden gyzgynynyň ýokarlanmagy (esasan hem gyzzyrma we sepsis bilen esaslanan), agyr iýmitlendirmäniň bozulmalary, AIW/AIDS degişlidir. Bu keseller çaga ölümçiliginiň esasy sebäpleri bolup durýar. Bu kitapda AIW bilen zäherlenen çagalary alyp barmaklyk, bäbeklerde köp duş gelýän ýagdaýlar barada we hirurgiki patologiýalaryň alnyp barlyşy barada maglumatlar ýerleşdirilen.</p>

<p>Ýan kitaby Çaga Keselleriniň Bütewi Alnyp Barlyşy (ÇKBAB) gollanmalarynyň bir bölegi bolup durýar. Bu kitapda bar bolan maslahatlar ÇKBAB maksatnamasynyň saglyk öýlerinde berilýän maslahatlaryna gabat gelýär. Kitabyň kiçijik we maglumatlaryň jebis ýerleşdirilmegi bu kitabyň saglygy goraýyş işgärleriniň hemişe ýanlarynda bolup, çagalaryň bejergisinde olara kömek etmegi üçin edilen. Bu kitapda beýan edilmedik çagalarda seýrek duş gelýän ýagdaýlar babatda pediatriýa boýunça beýleki kitaplara ýüzlenmeli. Kitap, ilkinji derejeli hassahanalarda çagalara kömek berýän, lukmanlar, uly orta saglygy goraýyş işgärleri üçin we beýleki tejribeli saglygy goraýyş işgärleri üçin niýetlenen.</p>

<p>Ýan kitabynyň birinji neşiri BSGG-yň ýolbaşçylyk guramasynyň görkezmesi esasynda üýtgedilmeli baplar bellenilenden soň, we şeýlede:</p>
<ul>
<li class="in"><img src="mres/images/buls.svg" />bu kitaba girizilen üýtgeşmeler BSGG-y tarapyndan makullanan we çap edilen maslahatlar bilen gabat geler ýaly; we</li>
<li class="in"><img src="mres/images/buls.svg" />aýry bölümlerde, esasan hem ileri tutulýan bölümlerde täze maglumatlar döränligi se-bäpli, olar belli bir tertibe salnan we umumylaşdyrylan;</li>
</ul>
<p>Birinji kategoriýa BSGG-yň gollanmalary täzeden serediliş bölüminiň tassyklan maslahatlary girizildi. Ikinji bölüm bolsa, täze maslahatlar bilen gabat gelýän maglumatlar umumy-laşdyryldy. Şol sebäpli girizilen täzelikler BSGG-yň 2012-nji ýyldaky maslahatlaryna, <a href="javascript:location.href='bib.html'">GOŞMAÇA EDEBIÝATLAR</a> çap edilen edebiýatlara gabat gelýär.</p>
<p>Mundan başgada käbir baplara täze bölekler goşulan ýa-da aýrylan, beýlekiler bolsa- üýtgedilen, şeýlede bu kitaby okyjylaryň seslenmeleri esasynda käbir redaksion üýtgeşmeler girizilen. Okyjylaryň isleglerine görä we birinji neşiriň giňden ulanylýanlygy sebäpli maglumatlaryň berlişi ikinji neşirde üýtgedilmedi.</p>
<p>Hemme üýtgeşmeler daşky kliniki ekspertler tarapyndan barlanylan we BSGG-yň gollanmalary serediliş komiteti tarapyndan tassyklanan. Kitabyň web-wersiýasy kliniki nuk-daýnazarlaryň üýtgemegi we täze maglumatlaryň döremegi esasynda üýtgedilip durular. Çap edilen görnüşi her 5 ýyldan, möhüm üýtgeşmeleriň emele gelmegi esasynda täzelener. Şol sebäpli okyjylar kitapda üýtgeşmeleriň döränligini web-saýtda barlap bilerler LUKMANLAR ÜÇIN GOLLANMA.</p>
<p>Ikinji neşirde girizilen üýtgeşmeler aşakda görkezilen:</p>

<p class="s1 co">2005-nji ýyldaky neşirýaty bilen deňeşdirilende üýtgedilmedik baplar:</p>
<p><i>Esasy maglumat saklanylyp diňe redaksion ýa-da düzüm üýtgeşmeleri girizilen:</i></p>
<ul>
<li class="in"><img src="mres/images/buls.svg" />1-nji Bap. Sortlamak we gaýragoýulmasyz ýagdaýlar</li>
<li class="in"><img src="mres/images/buls.svg" />2-nji Bap. Näsag çaga bolan anyklaýyş ýakynlaşma</li>
<li class="in"><img src="mres/images/buls.svg" />5-nji Bap. Içgeçme</li>
<li class="in"><img src="mres/images/buls.svg" />9-njy Bap. Giňden ýaýran hirurgiki kynçylyklar</li>
<li class="in"><img src="mres/images/buls.svg" />11-nji Bap. Çaganyň ýagdaýyna dinamikada gözegçilik etmek</li>
<li class="in"><img src="mres/images/buls.svg" />12-nji Bap. Hassahanadan çykarmak we maslahat bermek</li>
<li class="in"><img src="mres/images/buls.svg" />1,3 we 6-njy goşundylar</li>
</ul>

<p class="s1 co">2005-nji ýyldaky neşirýaty bilen deňeşdirilende düýpli üýtgeşmeler girizilen baplar:</p>
<p><i>Kliniki maslahatlar we düzüm üýtgeşmeleri düýpli üýtgedilen baplar:</i></p>
<ul>
    <li class="in">3-nji Bap. Bäbekleriň we 2 aýa çenli çagalaryň kynçylyklary</li>
    <li class="in">4-nji Bap. Üsgülewik we kynlaşan dem alyş</li>
    <li class="in">6-njy Bap. Gyzdyrmak</li>
    <li class="in">7-nji Bap. Ýiti iýmitlendirmäniň agyr bozulmalary</li>
    <li class="in">8-nji Bap. AIW/AIDS-ly çagalar</li>
    <li class="in">10-njy Bap. Goldaýjy bejergi</li>
    <li class="in">2,4 we 5-nji goşundylar</li>
</ul>


<p class="s1 co">Ikinji neşirdäki goşmaça baplar ýa-da kiçi bölümler:</p>
<p><i>Okyjylaryň isleglerine görä käbir baplara täze kiçi bölümler goşuldy we baplar düýpli üýtgedildi:</i></p>
<ul>
    <li class="in">1-nji Bap, 1.10 kiçi bölüm. Şikesler we döwükler</li>
    <li class="in">3-nji Bap, 3.7. kiçi bölüm. Tutgaý</li>
    <li class="in">3-nji Bap, 3.11.3. kiçi bölüm-respirator distress sindrom</li>
    <li class="in">4-nji Bap, 4.6.3 kiçi bölüm. Epiglotit</li>
    <li class="in">4-nji Bap, 4.6.4 kiçi bölüm. Anafilaksiýa</li>
    <li class="in">4-nji Bap, 4.9. kiçi bölüm. Ýüregiň rewmatiki keseli</li>
    <li class="in">6-njy Bap, 6.11. kiçi bölüm. Rewmatiki gyzzyrmak (ysytma)</li>
    <li class="in">8-nji bölüm 8.5. kiçi bölüm. AIW ýoknajynyň ejeden çaga geçişiniň öňüni almak we bir ýaşa çenli çagalaryň iýmitlendirilişi</li>
</ul>

<p><i>Ýan kitabynyň</i> ykjam formatda bolmagy onuň hemişe lukmanlaryň, uly orta şepagat uýalarynyň we beýleki saglygy goraýyş işgärleriniň el ýuzünde bolmagyna ýardam edýär. Kitaba täze birnäçe kiçi bölümçeleriň goşulanlygyna garamazdan, seýrek duş gelýän ýagdaýlar boýunça standart kitaplara ýüzlenip bolar. Bu maslahatlary dünýäniň köp sebitlerinde ulanyp bolýar, mundan başgada ýürtlar ony öz şertlerine görä üýtgedip bilerler.</p>
<p>BSGG-y bu kitaba ýurtlarynyň talaplaryna görä wajyp ýagdaýlary goşup biljekdiklerini maslahat berýär, eger-de bu ýagdaýlar çagalara hassahana kömeginiň berlişiniň hilini ýokarlandyryp we çaga ölümçiligini derejesini peselip bilse.</p>
</div>
<script language="Javascript">settextsize();</script>
</body>
</html>
