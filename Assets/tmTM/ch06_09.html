<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>6.9 Septiki artrit ýa-da osteomiýelit</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">


    <p>Ýiti osteomiýelit – bu bakteriýalaryň gan bilen ýaýradylmagy esasynda döreýän süňkiň we bogunyň ýokanjydyr. Emma köplenç ýagdaýlarda süňkiň ýa-da bogunyň zeperlenmeleri ýakynda ýerleşen bakterial ýokançlyklar esasynda ýa-da şikes esasynda döräp bilýärler. Käbir ýagdaýlarda hadysa bir ýa-da birnäçe süňkde ýa-da bogunda bolýar.</p>
    <p class="s1 co6">Kesel kesgidi</p>
    <p>Bogunyň ýa-da süňkiň ýiti zeperlenmelerinde çaga hassa bolup görünýär, onuň beden gyzgyny ýokarlanýar, zeperlenen bogunyny hereketlendirmejek bolýar ýa-da şol aýagyna daýananok. Ýiti osteomiýelit dörän wagtynda agyryly süňkiň üstünde çiş döreýär. Septiki artritde bogun çiş we adyryly bolýar we şol bogun ellenende gyzgyn bolýar.</p>
    <p>Bu ýokançlyklar köplenç dowamly häsiýete eýe bolýarlar, bu ýagdaýlarda çaganyň umumy ýagdaýy az üýtgeýär, bu çagalarda beden gyzgynynyň ýokalanmagynyň bolmazlygy mümkin. Ýerli alamatlar hem az bildirýärler. Bakterial ýokançlyklardan inçe kesel sebäpli döreýän zeperlenmeleriň barlygyna serediň, sebäbi bu kesel dowamly geçişe we süňkleriň kawernoz zeperlenmelerini döredýär we soňraky patologik bölüp çykarmalar bilen häsiýetlenýär.</p>
    <p class="s1 co6">Barlamhana derňewleri</p>
    <p>Rentgen barlagy keseli ilkinji günlerde anyklamaklyga mümkinçilik bermeýär. Eger-de septiki artrit barlygyna guman edýän bolsaňyz, zeperlenen bogundan steril iňňäniň kömegi bilen bogun suwuklygyny alyň.</p>
    <p>Suwuklyk bulaşan bolmagy mümkin. Eger-de bogun boşlygynda iriň bolsa, oňa uly iňňäni ulanyp iriňi sorup aýyryň (1% lidokain bilen ýerli anesteziýadan soň). Alnan iriňde leýkositleriň sanyny anyklaň we mümkin bolsa bakteriologiki barlagyny geçiriň.</p>
    <p>Adaty >3 çagalarda ýokanjyň sebäpkärleri bolup Staphylococcus aureus bolýar. Has kiçi ýaşly çagalarda bolsa Haemophilus influenzae, Streptococcus pneumoniae ýa-da Streptococcus pyogenes А tipli giňden ýaýrandyr. Salmonellalar gyzzyrma ýaýran ýurtlarda we orak öýjükli ganazlykly çagalarda has ýygy duşýarlar.</p>
    <p class="s1 co6">Bejergi</p>
    <p>Eger mümkin bolsa bakteriologiki barlagy geçiriň we tapylan bakteriýalaryň antibiotiklere duýujylygy esasynda bejergini beriň. Eger-de bakteriologiki barlag geçirilen bolsa, bejergini anyklanan kesel döredijiniň esasynda we antibiotiklere duýgurlygy esasynda geçiriň. Eger-de bakteriologik barlagy geçirip bolmasa:</p>
    <ul>
    <li class="in"><img src="mres/images/mtrs.svg" />&gt;3 ýaşly çagalary sanjym ýa-da damardan kloksasillin ýa-da flýukloksasillin (50 mg/kg her 6 sagatdan) bilen bejeriň. Eger bu serişdeler bolmasa hloramfenikol beriň.</li>
    <li class="in"><img src="mres/images/mtrs.svg" />Klindamisin ýa-da sefalosporinler toparyndan ikinji ýa-da üçinji neslinden antibiotik berseň bolýar.</li>
    <li class="in"><img src="mres/images/mtrs.svg" />Çaganyň beden gyzgyny kadalaşandan soň agyzdan berilýän antibakterial serişdelerine geçiň we bejergini septiki artritde 3 hepdäniň dowamynda, osteomiýelitde bolsa 5 hepdäniň dowamynda dowam ediň.</li>
    <li class="in"><img src="mres/images/mtrs.svg" />Septiki artritde zeperlenen bodundaky iriňi aspirasiýa usuly bilen aýyryň. Eger-de iriň aýrylandan soň bogun ýenede çişse ýa-da 3 hepdelik bejergiden soň gaýtalanýan bolsa, çaga hirurgiki barlag geçirmeli we iriňi drenirlemeli ýa-da nekrozly süňk bölejiklerini kesip aýyrmaly. Septiki artrit ýagdaýynda açyk drenirleme we antibakterial serişdeleri 6 hepdäniň dowamynda bermeklik gerek bolmagy hem mümkin.</li>
    <li class="in"><img src="mres/images/mtrs.svg" />Inçe kesel etiologiýaly osteomiýelit keseliň dowamly geçişinde we çişiň haýal emele gelýän ýagdaýlarynda, şeýlede geçirilýän bejergiden netijäniň az bolan wagdaýynda guman etmek bolar. Bu ýagdaýlarda Milli inçe kesel babatdaky görkezmeler esasynda bejeriň, ýa-da çagany ýöriteleşdirilen hassahana ýerleşdiriň, bu ýagdaýlarda hirurgiki bejergi köplenç gerek bolmaýar.</li>
    </ul>
    <p class="s1 co6">Godaýjy ideg</p>
    <p>Zeperlenen eli ýa-da aýagy rahat ýagdaýda goýmaly. Çaga zeperlenen aýagyna agyry aýrylýança basmaly däl. Agyryda ýa-da ýokary gyzgynda (eger-de ýokary gyzgyn çaganyň ýagdaýyny erbetleşdirýän bolsa) parasetamol beriň.</p>
    


</div>
<script language="Javascript">settextsize();</script>
</body>
</html>