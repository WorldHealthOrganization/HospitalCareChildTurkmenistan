<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>8.6 Dowamly gözegçilik</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">

    <p class="subtit co8">8.6.1 Hassahanadan çykarmaklyk</p>
<p>AIW-ýokançly çaganyň bedeni adaty bejeriş nusgalaryna haýal ýa-da käbir ýagdaýlarda doly jogap bermezligi mümkin. Bu çagalarda uzaga çeken içgeçme, uzaga çeken gyzdyrma ýa-da dowamly üsgülewik bolmagy mümkin. Eger-de bu çagalaryň umumy ýagdaýy kanagatlanarly bolsa, onda olary hassahanada saklamaklygyň geregi ýok, olary öýe goýberip bolar, ýöne saglyk öýi şertlerinde gözegçiligi geçirip durmaly.</p>
<p class="subtit co8">8.6.2 Indiki derejeli hassahana geçirmeklik we kömek bermek</p>
<p>Eger-de siziň hassahanaňyz gerek bolan serişdeler bilen üpjün edilmedik bolsa, onda AIW-ýokanjy guman edilýän çagany indiki derejeli hassahana ýa-da struktura ugratmaly.</p>
<ul>
<li class="in"><img src="mres/images/buls.svg" />AIW-testirlemä we testirlemeden öň we soň maslahata;</li>
<li class="in"><img src="mres/images/buls.svg" />Beýleki saglygy goraýyş merkezine ýa-da hassahana indiki barlaglary geçirmeklik üçin ýa-da ikinji haratdaky serişdeler bilen bejergini dowam etdirmek üçin, eger berlen bejergiden gowy netije bolmadyk bolsa;</li>
<li class="in"><img src="mres/images/buls.svg" />Kämil hünärmeniň ýanyna AIW soraglary boýunça we çaganyň iýmitlenisi barada, eger ýerli hünärmen bu maslahaty özbaşdak geçirip bilmese;</li>
<li class="in"><img src="mres/images/buls.svg" />Ýerli maksatnama ýa-da meýletin maslahat beriş merkezlerine we testirlemä, ýa-da ýöriteleşen kömek maksatnamasyna maslahat bermeklik we psihososial goldaw bermeklik üçin.</li>
</ul>
<p>Ýetim çagalara gerek bolan kömegi bermeklik üçin ýöriteleşen resminamalar gerek bolýar (dogulyşyň hasaba alnyşy, saglygy goraýyş kömegi we bilim).</p>
<p class="subtit co8">8.6.3 Dowamly amaly gözegçilik</p>
<p>AIW–ýokançly çagalar ýa-da bu ýokanç guman edilýän çagalar, eger olaryň umumy ýagdaýy kanagatlanarly bolsa, yzygiderli öňüni alyş gözegçilikleri, beýleki sagdyn çagalar ýaly geçirýärler. Mundan başgada bu çagalar yzygiderli birinji derejeli sagygy goraýyş edaralarynda amaly gözegçilikleri geçmeli:</p>
<ul>
<li class="in"><img src="mres/images/dashs.svg" />olaryň amaly ýagdaýy;</li>
<li class="in"><img src="mres/images/dashs.svg" />boý we akyl taýdan ösüşi;</li>
<li class="in"><img src="mres/images/dashs.svg" />iýmitlendirmäniň ýagdaýy;</li>
<li class="in"><img src="mres/images/dashs.svg" />immun statusy.</li>
</ul>
<p>Bu çagalara netijeli sosial-psihioligik goldaw berilmeli, mümkin bolsa ýerli goldaw maksatnamalaryň esasynda.</p>



</div>
<script language="Javascript">settextsize();</script>
</body>
</html>