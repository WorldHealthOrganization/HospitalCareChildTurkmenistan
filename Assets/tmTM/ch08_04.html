<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>8.4 AIW bilen esaslanan dürli patologik ýagdaýlaryň bejerilişi</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">


    <p>AIW-ýokançly çagalarda adaty ýokançlyklary (pnewmoniýa, içgeçme, meningit ýaly) adaty nusgalar boýunça geçirilýär. Bejerginiň netijeliligi pes bolan halatlarynda ikinji hatardaky antibakterial serişdeleri ulanmaklyk barada pikirleniň. Gaýtalanýan ýokançlyklaryň bejergini bir meňzeş nusga boýunça geçirilýär, residiwleriň sanyna seretmezden.</p>
<p>Emma käbir AIW bilen bagly ýagdaýlarda ýöriteleşen çemeleşmeler gerek bolýar, bular barada aşakda görkezilen.</p>
<p class="subtit co8">8.4.1 Inçe kesel</p>
<p>AIW-ýokançly ýa-da bu ýokanç guman edilýän çagalaryň hemmesinde inçe keseli inkär etmeli. AIW-ýokançly çagalarda inçe keseli inkär etmeklik kyn bolýar. AIW-ýokanjyň ilkinji tapgyrlarynda immun ulgamynyň funksiýalary bozulmadyk ýagdaýlarynda, inçe keseliň alamatlary AIW-ýokançsyz çagalaryňky ýalydyr. AIW-ýokançly çagalarda öýkeniň inçe keseli has köp ýaýran görnüşleriň biridir. AIW- ýokanjynyň progressirlemegi bilen we immun ulgamynyň gowşamagy bilen çagalarda inçe keseliň dissiminirlenen görnüşleri köp duşýar. Inçe kesel etiologiýaly meningit, miliar inçe keseli we ýaýran inçe kesel limfaadenopatiýasy bolýar.</p>
<p>Inçe keseliň bejergisini AIW ýokançly çagalarda eglenmän başlamaly. Eger-de çagalar ARB başlamadyk bolsalar, ony başlamaly, çaga ony kabul edip başlandan soň, ýöne inçe keseliň bejergisini alyp başlandan 8 hepdeden soňa galmaly däl, СD4 öýjükleriň sanyna we AIW ýokanjyp kliniki tapgyryna seretmezden (<a href="javascript:location.href='ch08_02.html'">bap 8.2.2</a>).</p>
<ul>
<li class="in"><img src="mres/images/mtrs.svg" />AIW–ýokançly bäbeklerde we çagalarda inçe keseli adaty inçe kesel anyklanmadyk çagalyňky ýaly nusga boýunça bejeriň, (Inçe kesele garşy milli görkezmelere seret <a href="javascript:location.href='content_pr2.json'">goşundy 2</a>, <a href="javascript:location.href='ch04_07.html'">bap 4.7.2</a>).</li>
</ul>
<p class="s1 co8">Izoniazid bilen öňüni alyş bejergi</p>
<p>Hemme AIW ýokançly çagalar inçe keseliň barlygyna barlanylmaly, sebäbi bu çagalarda inçe kesel döreme howpy ýokary. Eger-de çagada üsgülewik, beden gyzgynynyň ýokarlanmagy we agramynyň ýitirilmegi bar bolsa, onda ony inçe kesel barlygyna barlaň. Eger-de çagada inçe kesel bolmasa, oňa öňüni alyş maksady bilen izoniazid belläň 6 aýyň dowamynda.</p>
<ul>
<li class="in"><img src="mres/images/mtrs.svg" />Izoniazid bilen öňüni alyş bejergini başlaň
						<ul><li class="in"><img src="mres/images/buls.svg" />Hemme AIW ýokançly, inçe keselli näsagyň maşgalasy bilen galtaşykda (kontaktda) bolan çagalara, eger-de inçe keseliň aktiw alamatlary bolmasa-da, çagalar özlerini gowy duýsalar we gowy ösýän bolsalar hem.</li>
<li class="in"><img src="mres/images/buls.svg" />Hemme 12 aýdan uly AIW ýokançly, şol sanda inçe kesel babatynda bejergi alan, häzirki wagtda işjeň inçe keseliň alamatlary bolmadyk we inçe keselli näsag bilen kontaktda bolmadyklara.</li>
</ul>
					</li>
<li class="in"><img src="mres/images/mtrs.svg" />Izoniazid 10 mg/kg 1 sapar gününň dowamynda 6 aý beriň. Çaga aýda bir sapar gözegçilik ediň we eneatasyna izoniazidiň atiýaçlygyny her gözegçilikde beriň.</li>
</ul>
<p>
	<i><b>Bellik:</b> 12 aýdan kiçi we AIW ýokançly çagalar, işjeň inçe keseliň alamatlary bolmadyk we inçe keselli näsag bilen kontaktda bolmadyklar, izoniazid bilen bejergini almaly däl AIW ýokançy bejerilýän wagty.</i>
</p>
<p class="subtit co8">8.4.2 Pnewmosist pnewmoniýa</p>
<p>Agyr pnewmoniýaly AIW položitel çagalara pnewmosist pnewmoniýa (PSP) guman etmeli. Bejerilmedik PSP ölümçiligiň sany ýokarydyr. Şol sebäpli wagtynda bejergini başlamaklyk örän möhümdir.</p>
<p class="s1 co8">Kesel kesgidi</p>
<ul>
<li class="in"><img src="mres/images/bsqs.svg" />PSP köplenç 12 aýdan kiçi ý çagalarda başlaýar (keseliň has köp düşýan ýaşy 4-6 aýlyga gabat gelýär);</li>
<li class="in"><img src="mres/images/bsqs.svg" />Ýiti ýa-da ýiti däl başlandyç gakylyksyz üsgülewik we kynlaşan dem alyş;</li>
<li class="in"><img src="mres/images/bsqs.svg" />Subfenril beden gyzgynynyň ýokarlanmagy ýa-da onuň bolmazlygy;</li>
<li class="in"><img src="mres/images/bsqs.svg" />Sianoz ýa-da hemişelik gipoksiýanyň beýleki alamatlary;</li>
<li class="in"><img src="mres/images/bsqs.svg" />Antibakterial bejerginiň birinji hataryndaky dermanlar bilen bejergä ilkinji 48 sagadyň dowamynda gowşak reaksiýa;</li>
<li class="in"><img src="mres/images/bsqs.svg" />Laktatdegidrogenazanyň derejeleri ýokary.</li>
</ul>
<p>Kliniki we rentgenologik alamatlara esaslanyp PSP kesel kesgidini takyk goýup bolmaýan hem bolsa, agyr dem ýetmezçilik (tahipnoýe, döş kapasasynyň çykyp duran ýerleriniň aýdyň içiçne çekilmegi, sianoz) ganyň kislorod bilen doýgunlygynyň pes bolmagy we auskultatiw alamatlarda öýkende sesleriň bolmazlygy we mahsus däl alamatlartyň bolmagy pnewmosist pnewmoniýa üçin mahsusdyr.</p>
<ul>
<li class="in"><img src="mres/images/buls.svg" />Döş kapasasynyň Rentgen barlagy ýalanotrisatel netije berýär 10-20% tassyklanan PSP-da, emma, rentgen barlagynda ikitaraplaýyn diffuz interstisial infiltrasiýa (“matowyý aýna” suraty) kökýany limfa mazleriniň ulalmagy bolmazdan we suwuklygyň ýoklyynda PSP görkezýär. PSP pnewmotoraks emele gelmegi mümkin.</li>
</ul>
<p>Laborator barlaglar üçin gakylygy ýa-da bogazdan alnan suwuklygy alýarlar.</p>
<p class="s1 co8">Bejergi</p>
<ul>
<li class="in"><img src="mres/images/mtrs.svg" />Derrew agyzdan ýa-da mümkin bolsa damardan kotrimaksazol uly möçberlerde beriň (trimetoprim 8mg/kg 1 möçber, sulfametaksazol 40 mg/kg 1möçber) 3 sapar günüň dowamynda 3 hepde.</li>
<li class="in"><img src="mres/images/mtrs.svg" />Eger-de çagada agyr allergiki reaksiýa bolsa, kotrimaksazoly pentamidin (4mg/kg 1 sapar günüň dowamynda) damardan görnüşinde 3 hepdäniň dowamynda çalşyň. Eger-de çagada pnewmoniýanyň alamatlary bar bolsa we ol AIW-ýokanjy ýaýran ýerden gelen bolsa kömek bermekligiň prinsipleri <a href="javascript:location.href='ch04_02.html'">bap 4.2.1</a> görkezilen.</li>
<li class="in"><img src="mres/images/mtrs.svg" />1-2 mg/kg prednizolony bellemeklik keseliň ilkinji döwürlerinde gowy netije berer, haçanda agyr gipoksiýa we dem ýetmezçilik bolan ýagdaýlarynda.</li>
<li class="in"><img src="mres/images/mtrs.svg" />Öňüni alyş maksady bilen ko-trimaksazol bilen bejergini çaga gowulanandan soň hem dowam ediň we, çaganyň ARB alýanlygyna göz ýetiriň.</li>
</ul>
<p class="subtit co8">8.4.3 Limfoid intersisial pnewmonit (LIP)</p>
<p class="s1 co8">Kesel kesgidi</p>
<p>Keseliň ilkinji günlerinde alamatlaryň bolmazlygy hem mümkin, ýöne soňra bolsa çagalarda indiki alamatlar döreýär:</p>
<ul>
<li class="in"><img src="mres/images/bsqs.svg" />dyngysyz üsgülewik, käbir ýagdaýlarda kynlaşan dem alyş bilen;</li>
<li class="in"><img src="mres/images/bsqs.svg" />gulagyň ýanyndaky limfa mäzleriniň ikitaraplaýyn ulalmagy;</li>
<li class="in"><img src="mres/images/bsqs.svg" />persistirleýän ýaýran limfaadenopatiýa;</li>
<li class="in"><img src="mres/images/bsqs.svg" />gepatomegaliýa we beýleki ýürek ýetmezçiliginiň alamatlary; we</li>
<li class="in"><img src="mres/images/bsqs.svg" />barmaklaryň, baraban taýajyklary" ýaly derformasiýasy ;</li>
<li class="in"><img src="mres/images/bsqs.svg" />Limfoid interstisial pnewmoniti guman ediň, eger-de rentgen barlagda torly-düwünli surat bar bolsa, ony inçe kesel we ikitaraplaýyn kökýany limfadenitden tapawutlandyrmaly (bap 8.4.5).</li>
</ul>
<p class="s1 co8">Bejergi</p>
<ul>
<li class="in"><img src="mres/images/mtrs.svg" />Prendizolon bilen bejergini başlamazdan ozal bakterial pnewmoniýany antibiotikler bilen bejerip görüň (<a href="javascript:location.href='ch04_02.html'">bar 4.2</a>)</li>
<li class="in"><img src="mres/images/mtrs.svg" />Kortikosteroidlar bilen bejergini diňe öýkeniň rentgen barlagynda mahsus alamatlaryň bar bolan wagtynda we plýus indiki alamatlaryň haýsydyr biri bolanda başlaň:
						<ul><li class="in"><img src="mres/images/dashs.svg" />çaltlaşan ýa-da kynlaşan dem alyş;</li>
<li class="in"><img src="mres/images/dashs.svg" />sianoz;</li>
<li class="in"><img src="mres/images/dashs.svg" />pulsoksimetriýada ganyň kislorod bilen doýgunlylygy 90% az.</li>
</ul>
					</li>
<li class="in"><img src="mres/images/mtrs.svg" />Agyzdan prendizolony 1-2 mg/kg gündelik 2 hepde beriň. Soňra bjerginiň netijeliligi esasynda 2-4 hepdäniň dowamynda möçberi azaldyň. Inçe keseliň gaýtadan döremeginden ägä boluň.</li>
<li class="in"><img src="mres/images/mtrs.svg" />ARB bejergini başlaň, eger-de çaga ony almaýan bolsa.</li>
</ul>
<p class="subtit co8">8.4.4 Kömelejikli bozulmalar</p>
<p class="s1 co8">Agyz boşlygynyň we gyzylödegiň kandidozy</p>
<ul>
<li class="in"><img src="mres/images/mtrs.svg" />Agyz boşlygynyň kandidozyny nistatiniň suspenziýasy (100 000 ЕД/ml) bilen bejeriň 1-2 ml suspenziýany agyz boşlygyna 4 sapar günüň dowamynda 7 gün beriň. Bu serişdäniň ýok ýerinde 1% gensianwioletiň ergini bilen bejeriň. Eger-de bu serişdeler netijesiz bolsa, we ýerinde 2% mikanazol geli bar bolsa, onda onuň kömegi bilen 5 ml 2 sapar günüň dowamynda bejeriň.</li>
</ul>
<p>Çagada gyzylödegiň kandidozyny guman ediň, eger-de ol emdirilýän wagty aglasa, emen we gägiren wagty agyry bolsa ýa-da onda köp mukdarda tüýkülik emele gelýän bolsa ýa-da iýmitlenmeden ýüz öwürse. Bu ýagdaý köplenç (ýöne hökmany däl) agyz boşlygynyň kandidozy bilen bile geçýär. Eger-de agyz boşlygy seredilende kandidoz alamatlary tapylmadyk bolsa, flýukanazol bilen bejergini geçirip görüň. Ýuwdunmaklygyň agyrylydygynyň beýleki sebäplerini (mysal üçin, Sitomegalowirus ýokanjy, ýönekeý gerpes, limfoma we seýrek ýagdaýlarda Kapoşiniň sarkomasy) çaga gerek bolan bejergini geçirip boljak has kämil hassahanalara ýollaň, degişli barlagy we bejergini geçirmeklik üçin.</p>
<ul>
<li class="in"><img src="mres/images/mtrs.svg" />Agyzdan flýukanazoly (3–6 mg/kg 1 sapar günüň dowamynda) 7 günüň dowamynda beriň, kadadan çykma çagada bagryň aktiw zeperlenmeleri bolan ýagdaýlary.</li>
<li class="in"><img src="mres/images/mtrs.svg" />Soňky ýagdaýlarda amfoterisin B (0,5 mg/kg/möçber 1 sapar) damardan 10-14 günüň dowamynda beriň. Bu nusga agyzdan berilýän serişdelerden netije az bolan wagtlarynda, flýukanazol berip bolmaýan ýagdaýlarynda ýa-da dissiminirlenen kandidoz emele gelme howpy bolan (mysal üçin leýkopeniýaly çagada) ýagdaýlarynda maslahat berilýär.</li>
</ul>
<p class="s1 co8">Kriptokokk meningit</p>
<p>AIW-ýokançly çagada meningit alamatlary bolan ýagdaýlarynda kriptokokk etiologiýaly meningidi guman ediň. Bu kesel köplenç ýiti däl geçişli, dowamly kelle agyry; käwaglar bolsa ýeketäk alamatbu psihik taýdan üýtgeşmeler bolup durýar. Kesel bil oňyrgasyndan alnan suwuklygy tuş bilen reňlenen jogaplary esasynda tassyklanýar.</p>
<ul>
<li class="in"><img src="mres/images/mtrs.svg" />Bejergini amfoterisin bilen 0,5–1,5 mg/kg/ günüň dowamynda 14 gün bermeklik bilen geçirilýär, soňra flýukonazol 6-12 mg/kg (maksimal gündelik möçber 200 mg). 8 hepdäniň dowamynda beriň.</li>
<li class="in"><img src="mres/images/mtrs.svg" />Bejeriş kursy gutarandan soň flýukanazol bilen 6 mg/kg (maksimal möçber günüň dowamynda -200 mg) öňüni alyş bejergini berip başlaň.</li>
</ul>
<p class="subtit co8">8.4.5 Kapoşi sarkomasy</p>
<img border="0" height="82" onclick="showpic('img/ch08p01.png',748,630, 'Limfoid intersisial pnewmonit (LIP): kökleriň ýanydaky limfaadenit we gözenek-gözenek infiltratlar bar.');" src="img/ch08p01.png" style="float:right;" width="97"/>
<p>Deriniň düwünleýin zeperlenmeleri bolan, diffuz limfoadenopatiýaly, gözleriniň töwereginde gök bolan we kentlewigiň we konýuktiwanyň zeperlenmeleri we gözleriniň aşagynda gök bolan çagalarda Kapoşi sarkomasyny guman ediň. Kesel kesgidini amaly alamatlaryň esasynda, ýöne ony deridäki zeperlenme ojaklaryndan ýa-da limfo düwünlerinde biopsiýa almaklyk bilen hem tassyklap bolar.</p>
<img border="0" height="82" onclick="showpic('img/ch08p02.png',748,630, 'Pnewmosist pnewmoniýa (PSP): «matowyý aýna» häsiýetli surat.');" src="img/ch08p02.png" style="float:right;" width="97"/>
<p>Bu keseli agyr uzaga çeken içgeçmeli, agramyny ýitirýän, içege geçmezliginiň alamatlary bolan, içinde agyryly we plewral boşluklarynda köp mukdarda suwuklykly çagalarda guman ediň. Bu çagalary gowusy ýokary hünärmenli hassahanalara bejergi üçin ýollamaly.</p>



</div>
<script language="Javascript">settextsize();</script>
</body>
</html>