<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>G1.4 Lýumbal punksiýaя</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">
<p>Aşakdaky alamatlar lýumbal punksiýany geçirmeklikde garşygörkezmeler bolup durýar:</p>
<ul>
<li class="in"><img src="mres/images/buls.svg" />elle beýnisiniň gipertenziýa alamatlary (göreçleriň dürli ölçegleri, rigid ýagdaý ýa-da haýsy bolsa-da bir eliň ýa-da aýagyň ýa-da bedeniň belli ýeriniň paraliçi, dem alyşyň kesilýän şekilde bolmaklygy);</li>
<li class="in"><img src="mres/images/buls.svg" />pinksiýa ediljek ýerinde ýokanjyň bolmagy.</li>
</ul>
<p>Garşygörkezmeleriň bolan ýerinde alynjak maglumatyň wajyplygyny ölçemeli, we bu em geçirilende döräp biljek howpy alamatlary deňeşdirip punksiýa etmekligi çözmeli. Eger bu ýagdaýlara ynamyňyz bolmasa, onda guman edilýän meningiti bejerip başlap bilersiňiz, lýumbal punksiýa etmekligi bolsa soňa goýup bolar.</p>
<p class="s1 co">Çagany dogry tutuň</p>
<p>Lýumbal punksiýa geçirmeklik üçin çagany tutmaklygyň iki sany usuly bar:</p>
<ul>
<li class="in"><img src="mres/images/buls.svg" />çep gapdalda ýatan görňüşi (kiçi ýaşly çagalar üçin maslahat berilýär);</li>
<li class="in"><img src="mres/images/buls.svg" />oturan ýagdaýynda (has uly ýaşly çagalar üçin maslahat berilýär).</li>
</ul>
<img border="0" height="97" onclick="showpic('img/pr01p10.png',1421,1658, 'Uly ýaşly çagalary oturan ýagdaýynda lýumbal punksiýa etmeklik üçin tutulyşy.');" src="img/pr01p10.png" style="float:right;" width="83"/>
<p class="s1 co">Gapdal ýatan ýagdaýyndaky lýumbal punksiýa</p>
<ul>
<li class="in"><img src="mres/images/buls.svg" />Bu usulda gaty kürsi ulanylmaly. Çagany gapdal ýatyrmaly, oňurga kürsiniň ýüzi bilen parallel ýagdaýda bolar ýaly. Arkanyň kesilen ýagdaýy bolsa –wertikal ýerleşer ýaly.</li>
<li class="in"><img src="mres/images/buls.svg" />Kömekçi çagany dyzlaryny döşüne çenli çekmeklik bilen egmeli we onyň arkasyny we otyrýerini berk, çaganyň arkasy epilen ýagdaýda bolar ýaly saklamaly. Çaganyň dem alyş ýollaryna serediň, olarçaga dem alyp biler ýaly açyk bolmaly. Kiçi ýaşly çagalar saklananda aýratyn ünsli bolmaly. Kömekçi çaganyň boýnyny dem alyş ýollarynyň blokirlemezlik üçin saklamaly däl ýa-da boýnyny egmeli däl.</li>
</ul>
<p class="s1 co">Anatomik ýerleriň kesgitlenişini barlaň</p>
<p>III we IV ýa-da IV we V bil oňurga aralyklary barlaň (III bil oňurgasy oňurganyň çatalba süňkiniň ganatlarynyň birleşýän çyzygynda ýerleşýär).</p>
<p class="s1 co">Punksiýa ediljek ýeri taýýarlaň</p>
<ul>
<li class="in"><img src="mres/images/buls.svg" />Aseptikanyň düzgünlerini berjaý ediň: elleri hirurgik operasiýadan öň ýuwulyşy ýaly edip ýuwuň we steril ellik geýiň.</li>
<li class="in"><img src="mres/images/buls.svg" />Punksiýa ediljek ýeriň derisini antiseptik ergini bilen arassalaň.</li>
<li class="in"><img src="mres/images/buls.svg" />Steril operasion egin-eşik geýmeklik maslahat berilýär.</li>
<li class="in"><img src="mres/images/buls.svg" />Uly ýaşly aňyndaky çagalara ýerli infiltrasion anesteziýany 1% lignokainiň ergini bilen geçiriň.</li>
</ul>
<p class="s1 co">Lýumbal punksiýany ediň</p>
<ul>
<li class="in"><img src="mres/images/buls.svg" />Stilerli punksion iňňäni ulanyň (22 kalibr kiçi ýaşly çagalar üçin we 20 kalibr ulyrak çagalar üçin); eger bu iňňeler ýok bolsa deri asty sanjymlar üçin niýetlenen iňňeleri ulanmak bolar iňňäni oňurga aralygynyň ortasyna, göbege tarap sünjüň.</li>
<li class="in"><img src="mres/images/buls.svg" />Iňňäni haýaldan sünjiň. Iňňe oňurganyň
    birleşdiriji siňirlerine ýetýänçä
    päsgelçiliksiz girýär. Siňirlerden geçmeklik
    üçin biraz güýçli itergi gerek bolýar, şondan soň siz garşylygyň ýoklygyny duýarsyňyz. Kiçijik çagalarda bu garşylygyň ýoklygy hemişe duýulmaýar, şol sebäpli iňňäni örän usullyk bilen itmekligi dowam ediň.</li>
<li class="in"><img src="mres/images/buls.svg" />Stileti çykaryň, iňňeden oňurga suwuklygy akyp başlar (OS). Eger suwuklyk akmasa, stileti täzeden salyň we iňňäni biraz çuňrak salyp görüň.</li>
<li class="in"><img src="mres/images/buls.svg" />OS 0,5-1 ml alyň we spetil probirka ýerleşdiriň.</li>
<li class="in"><img src="mres/images/buls.svg" />Iňňäni we stileti doly çykaryň we punksiýa edilen ýeri birnäçe sekunt saklap duruň. Punksiýa edilen ýere aseptik daňy goýuň.</li>
<li class="in"><img src="mres/images/buls.svg" />Eger iňňe has çuň salnan bolsa, oňurga wenasyna düşmegiňiz mümkin, Bu OS ganyň bolmaklygyna getirer („trawmatik punksiýa“). Bu ýagdaýda iňňäni çykarmaly we punksiýany beýleki oňurga aralygynda geçirmeli.</li>
</ul>
</div>
<script language="Javascript">settextsize();</script>
</body>
</html>
