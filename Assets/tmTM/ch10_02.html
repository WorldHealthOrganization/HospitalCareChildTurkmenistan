<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>10.2 Suwuklyk balansyny goldamaklyk</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">

  <p>Çaga gündelik gerek bolan suwuklygyň möçberi indiki formula boýunça hasaplanýar: 100 ml/kg ilkinji10 kg, soňra 50 ml/kg indiki 10kg, soňra 25 ml/kg indiki her bir kilogrammyyna. Mysal üçin, 8 kg çaga 8 x 100 ml = 800 ml günüň dowamynda suwuklyk almaly, 15 kg çaga bolsa (10 x 100) + (5 x 50) = 1250 ml günüň dowamynda almaly.</p>
  <p><b><i>Jetbel 32. Bedeniň suwuklyga bolan talaby</i></b></p>
  <div class="table-container"><table>
  <tr><td class="head bco10">Çaganyň agramy, kg</td><td class="head bco10">Suwuklyk, ml/günüň dowamynda</td></tr>
  <tr><td class="bod">2</td><td class="bod">200 </td></tr>
  <tr><td class="bod">4</td><td class="bod">400 </td></tr>
  <tr><td class="bod">6</td><td class="bod">600 </td></tr>
  <tr><td class="bod">8</td><td class="bod">800</td></tr>
  <tr><td class="bod">10</td><td class="bod">1000 </td></tr>
  <tr><td class="bod">12</td><td class="bod">1100 </td></tr>
  <tr><td class="bod">14</td><td class="bod">1200 </td></tr>
  <tr><td class="bod">16</td><td class="bod">1300 </td></tr>
  <tr><td class="bod">18</td><td class="bod">1400 </td></tr>
  <tr><td class="bod">20</td><td class="bod">1500 </td></tr>
  <tr><td class="bod">22</td><td class="bod">1550 </td></tr>
  <tr><td class="bod">24</td><td class="bod">1600 </td></tr>
  <tr><td class="bod">26</td><td class="bod">1650</td></tr>
  </table></div>
  <p>Näsag çaga görkezilenlerden köp suwuklyk beriň, eger onyň beden gyzgyny ýokarlanýan bolsa (her 1°C beden gyzgynynyň galmaklygyna 10% suwuklygy köp beriň).</p>
  <p class="s1 co10">Suwuklygy bermekligiň gözegçiligi</p>
  <p>Agyr näsaglara ýeterlik derejede gidratasiýa egilýänligine gözegçilik ediň, sebäbi olar wagtyň belli bir böleginde hiç-hili suwuklyk almadyk bolmaklary hem mümkin. Suwuklyklary agyzdan bermeklik amatly (adaty usul bilen ýa-da nazogastral zont arkaly).</p>
  <p>Eger-de suwuklyklary damardan bermeli bolsa, onda suwuklyk göýberilişine uly üns bilen seretmeli, sebäbi aşa suwuklyk bedene goýbermeklik ýürek ýetmezçiligini we kelle beýni çişini emele getirmegi mümkin. Eger-de damardan berilýän suwuklyklary gözegçilik edip bolmaýan bolsa, onda suwuklyklary diňe agyr suwsyzlykda, septiki şok ýagdaýynda, antibiotikleri damardan bermeklik üçin, şeýlede agyzdan suwuklyk berip bolmaýan çagalara (mysal üçin, içege perforasiýasynda ýa-da garyn boşlygynyň beýleki kynçylyklarynda) beriň. Suwuklyk balansyny saklamaklyk üçin goýberilýän suwuklyklara fiziologiki duzly ergin 5% ýa-da 10% glýukoza garylan degişlidir. Diňe 5% glýukozany uzak wagtyň dowamynda bermäň, sebäbi bu giponatriýemiýany döretmegi mümkin. Infuzion suwuklyklaryň düzümini <a href="javascript:location.href='content_pr4.json'">4-nji goşundyda</a> berilen.</p>
  

</div>
<script language="Javascript">settextsize();</script>
</body>
</html>