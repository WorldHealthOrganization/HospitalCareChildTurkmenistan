<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>G1.5 Plewral boşluklarynyň drenirlenilişi</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">
<p>Plewral boşluklarynda emele gelen suwuklyklary drenirleme arkaly aýyrmaly. Kadadan çykma diňe az mukdardaky suwuklyklar bolup durýar. Käbir ýagdaýlarda plewral boşluklaryny iki tarapdan hem drenirlemeli bolýar. Kä halatlarda bolsa hem drenirlemäni suwuklyklaryň täzeden emele gelen ýagdaýlarynda 2 -3 sapar geçirmeli bolýar.</p>
<p class="s1 co">Anyklaýyş punksiýa</p>
<ul>
<li class="in"><img src="mres/images/buls.svg" />Käbir ýagdaýlarda çagalara sedatik serişdeleri bermeklik ýa-da ketaminli narkozy bermeklik maksadalaýykdyr.</li>
<li class="in"><img src="mres/images/buls.svg" />Eliňizi ýuwuň we steril ellik geýiň.</li>
<li class="in"><img src="mres/images/buls.svg" />Çagany arkanlygyna ýatyryň.</li>
<li class="in"><img src="mres/images/buls.svg" />Derini punksiýa ediljek ýerini antiseptik ergin bilen (mysal üçin 70% etil spirti) arassalaň.</li>
<li class="in"><img src="mres/images/buls.svg" />Ortaky akzillýar çyzygyndan (döş kapsasynyň gapdal tarapynda) punksiýa etjek nokadyňyzy emzigiň aşak tarapynyň ugrunda (bäşinji gapyrga aralyk surata seret) bellik ediň.</li>
<li class="in"><img src="mres/images/buls.svg" />1% lignokain ergininden 1 ml dera we deri asty ýag gatlagyna bu nokatda goýberiň.</li>
<li class="in"><img src="mres/images/buls.svg" />Iňňäni ýa-da kateteri deriden we plewradan geçiriň we plewral boşlugynda ýerleşýänligiňize göz ýetirmeklik üçin biraz suwuklyk alyň. Mikroskopiýa we beýleki barlaglary geçirmeklik üçin biraz suwuklyk alyň we konteýnerlere salyň.</li>
</ul>
<p>Eger suwuklyk dury (sarymtyl ýa-da goňurrak) bolsa, gerekli bolan suwuklygy dem alyşy dikeltmeklik üçin alanyňyzdan soň iňňäni ýa-da kateteri çykaryň we pinksiýa edilen ýere daňy goýuň. Inçe kesel barada pikirleniň (<a href="javascript:location.href='ch04_07.html'">bap 4.7.2</a>).</p>
<p>Eger suwuklyk iriňli bolsa, ýöne goýy bolmasa ýa-da bulanyk bolsa (süýt ýaly) kateteri, iriňi birnäçe gezek sorup alyp bolar ýaly plewral boşlygynda galdyryň. Kateteriň ýapyklygyna oňa howa düşmez ýaly gözegçilik ediň.</p>
<p>Eger suwuklyk goýy iriň ýaly bolsa we iňňeden ýa-da kateterden arkaýyn geçir bilmese, onda plewral zond goýuň (aşakdaky surata seret).</p>
<p class="s2">Plewral zondyň goýulyşy</p>
<p>Ýokarda agzalyşy ýaly zondy goýmaklyk üçin ýeri tapyň we taýýarlaň.</p>
<img border="0" height="100" onclick="showpic('img/pr01p11.png',1373,1714, 'Plewral zondyň goýulyşy: ýer 5-nji gapyrga aralykda ortaky akzillýar çyzykdan emzigiň ugrunda VI gapyrganyň ýokarsyndan alnan');" src="img/pr01p11.png" style="float:right;" width="80"/>
<ul>
<li class="in"><img src="mres/images/buls.svg" />Gapyrga aralygynyň ugrunda derini edil gapyrganyň ýokarsyndan 2-3 sm kesiň (gapyrganyň aşagynda ýerleşýän wena damarlarynyň kesmezlik üçin).</li>
<li class="in"><img src="mres/images/buls.svg" />Gapyrganyň ýokarsyndan deri asty ýag gatlagyndan geçip plewral boşlygynyň punksiýasy üçin steril gysgyjy ulanyň.</li>
<li class="in"><img src="mres/images/buls.svg" />Barmagyňyzy kesilen ýerden salyň we plewra barylýan ýeri arassalaň (bäbeklerde muny geçirip bolmaýar).</li>
<li class="in"><img src="mres/images/buls.svg" />Drenaž kateteri gysgyç saklamaklyk bilen (16 kalibr), ony plewral boşlygyna birnäçe santimetr ýokarlygyna salyň. Kateteriň plewral boşlugynda ýerleşýänligine göz ýetiriň.</li>
<li class="in"><img src="mres/images/buls.svg" />Kateteri alynýan suwuklygy toplamaklyk üçin niýetlenen suwly klapanly gaba birleşdiriň.</li>
<li class="in"><img src="mres/images/buls.svg" />Kateteri birleşdirilen ýerde tikin goýmaklyk bilen fiksirläň we ýelmeç bilen berkidiň we hasadan daňy goýuň.</li>
</ul>
<p class="s2">Tokarosentez</p>
<p>Bu em näsagyň ýagdaýynyň çalt depginde erbetleşen ýagdaýynda, ömre howp salýan dartgynly pnewwmotoraksda ulanylýar (<a href="javascript:location.href='ch04_03.html'">bap 4.3.3</a>). Bu ýagdaýlarda gaýragoýulmasyz plewral zondy goýmaklyk mümkin gerek bolar.</p>
<ul>
<li class="in"><img src="mres/images/buls.svg" />Ýaýjygyň ortasyndaky çyzykdan ikinji
    gapyrga aralygy tapyň pnewmotoraks
    tarapda (döş kapasasynyň perkussiýada
    gapyrjak sesi anyklanýan tarapy, we traheýanyň süýşen tarapynyň garşysyndaky tarap).</li>
<li class="in"><img src="mres/images/buls.svg" />Deriniň deşiljek ýerini antiseptik ergini bilen arassalaň.</li>
<li class="in"><img src="mres/images/buls.svg" />Şprise içki iňňeli kateteri ýa-da damardan kateteri birleşdiriň.</li>
<li class="in"><img src="mres/images/buls.svg" />Üçinji gapyrganyň ýokarsyndan kateteri salyň, hemişe aspirasiýa geçirmek bilen.
</li>
<li class="in"><img src="mres/images/buls.svg" />Eger-de howa sorulýan bolsa, iňňäni aýyryň, onuň ýerinde plastik kateteri goýuň.</li>
<li class="in"><img src="mres/images/buls.svg" />Kateteri ýelmeç bilen berkidiň we ony plewral zont bilen çalyşyň, eger-de mümkinçilik dörese.</li>
</ul>
</div>
<script language="Javascript">settextsize();</script>
</body>
</html>
