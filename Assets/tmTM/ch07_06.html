<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>7.6 Hassahanadan çykarmaklyk we dowamly gözegçilik</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">

    <p class="subtit co7">7.6.1 Ambulator bejergä geçmeklik</p>
<p>Ýiti agyr iýmitlendirmäniň bozulmalary bilen hassahana ýerleşdirilen çagalar reabilitasiýa döwründe ambulator bejergä geçirilip bilnerler. Çagany hassahanada çykarmazdan ozal, sosial faktorlary, ejesiniň girdejilerini, beýleki idegi talap edýän çagalaryň bolmagyny we gaýraüzülmesi bolmadyk çagalary öý şertlerinde alyp baryp bolýanlygyny göz öňünde tutmaly. Çaganyň ýagdaýyna we ambulator kömeginiň mümkinçiliklerine dykkatlylyk bilen üns beriň. Çaga, yzygiderli reabilitasiýany tamamlamak we keseliň täzeden gaýtalanmazlygy üçin ambulator kömek gerek bolar.</p>
<p>Çagalaryň ambulator şertlerde gözegçilige geçirilmegi belli bir antropometriýa görkezijilerine ýa-da agram/boý we agram/boýuň yzynlygy görkezijilerine esaslanmaly däl. Çagalar hassahanadan ambulator bejergä ýa-da belli bir iýmitlenme boýunça maksatnama (goldaýjy toparlar) çykarylmalydyr, haçanda:</p>
<ul>
<li class="in"><img src="mres/images/buls.svg" />olar antibakterial bejeginiň doly kursyny aldylar we olaryň ýagdaýlary kanagatlanarly we çagalar işjeň (aktiw);</li>
<li class="in"><img src="mres/images/buls.svg" />olarda lukmançylyk gaýraüzülmeleri bejerilen;</li>
<li class="in"><img src="mres/images/buls.svg" />işdäleri gowy we çagalar gowy iýýärler;</li>
<li class="in"><img src="mres/images/buls.svg" />olardaky çişler aýrylyşdy ýa-da doly aýryldy.
</li>
</ul>
<p>Ene-atalary öýe ambulator şertlerde bejergini dowam etmek üçin ýa-da belli bir iýmitlenme boýunça maksatnamalaryň (goldaw toparlary) gözegçiligine çykarmaklyga taýýarlamaly. Ejesine çagany saglyk öýüne yzygiderli gözegçilik üçin getirmelidigini aýdyň (hepdede 1 sapar bejeriş iýmiti üçin) we çaganyň – sanjymlaryny we gerek bolan wagtynda A witamini almaga.</p>
<p>Ejesi ýa-da çaganyň enekesi indikileri bilmeli:</p>
<ul>
<li class="in"><img src="mres/images/buls.svg" />çaga ideg edip bilmeli;</li>
<li class="in"><img src="mres/images/buls.svg" />iýmitlenme boýunnça belli bir maslahatlary ýerine ýetirmegi (görnüşi, möçberi, ýygylygy);</li>
<li class="in"><img src="mres/images/buls.svg" />çagany iýmitlendirmek üçin iýmitiň çeşmeleriniň bolmagy, bular ýok wagtnda nirä goldaw üçin ýüzlenmelidigi maslahat beriň.</li>
</ul>
<p class="subtit co7">7.6.2 Bejeriş iýmitlendirmäni tamamlamak </p>
<p>Ýiti agyr iýmitlendirmäniň bozulmalary bolan çagalara bejeriş iýmitlendirmäni bes etmeli, haçanda:</p>
<ul>
<li class="in"><img src="mres/images/buls.svg" />Agram/boý ýa-da agram/boýuň uzynlygy görkeziji azyndan ≥-2СO bolsa we olarda azyndan iki hepdäniň dowamynda çişleri bolmasa; ýa-da</li>
<li class="in"><img src="mres/images/buls.svg" />Çiginiň ortaky bölegini ≥125 mm bolsa we olarda azyndan iki hepdäniň dowamynda çişleri bolmasa.</li>
</ul>
<p>Bejeriş iýmiti bermekligi bes etmeklik hassahana düşen wagtyndaky antropometriýa barlalaryna esaslanmaly. Şeýlelikde, eger-de hassahana düşen wagty çigini ortaky bölüminiň ölçegi anyklanan bolsa, onda çaga hassahanadan çykarylan wagty hem şol ölçege esaslanmaly, bu agram/boýýa-da agram/ boýuň uzynlygy görkezojolere hem degişli. Hassahana düşen wagtynda iki aýagynda hem çişleri bolan çagalarda bejeriş iýmiti çiginiň ortaky böleginiň ölçegi ýa-da agram/boý ýa-da agram/boýuň yzynlygy görkezijilere esaslanmaly. Agramyň göterim sanynydaky görkezijisini bejeriş iýmiti aýyrmakda ulanmaly däl.</p>
<p>Çagany günüň dowamynda azyndan 5 sapar, takmynan 100 kkal we 2-3 gr belok 100 gr saklaýan iýmit bilen naharlamaklyk gerek bolar. Ejesine energetik we belok taýdan baý iýmitler bilen naharlamaklygyň wajyplygyny düşündiriň:</p>
<ul>
<li class="in"><img src="mres/images/mtrs.svg" />gabat gelýän iýmitleri bermeli (we göwrümi boýunça ýeterlik), azyndan 5 sapar günüň dowamynda;</li>
<li class="in"><img src="mres/images/mtrs.svg" />çaga esasy iýmitlenmeleriň arasynda uly bolmadyk möçberlerde ýokary kaloriýaly iýmitlerden bermeli
    (mysal üçin süýt, banan, çörek, köke);</li>
<li class="in"><img src="mres/images/mtrs.svg" />çaga berilýän iýmitiň hemmesini iýdirmekligi gazanmaklyk;</li>
<li class="in"><img src="mres/images/mtrs.svg" />çaga naharyň aýratyn möçberlerini bermeli, onuň näçe iýýänligini göz ýetirmek üçin;</li>
<li class="in"><img src="mres/images/mtrs.svg" />göwüs bilen çagany islegine görä emdirmekligi dowam etmek.</li>
</ul>
<p class="subtit co7">7.6.3 Dowamly gözegçilik</p>
<p>Eger çagany hassahanadan doly gutulmanka alyp gitjek bolsalar, onda çaganyň doly gutulýança öý şertlerinde dowamly gözegçilikleriň gurnamaklygyň meýilnamasyny düzmeli. Bu meýilnamada saglyk öýi bilen ýa-da iýmitlenme boýunça reabilitasion merkezleri, ýerli saglyk öýleri we saglyk işgärleri bilen, dowamly gözegçilikde saklajak aragatnaşyk düzülen bolmaly. Çaganyň agramyny her herdede ölçäp duruň. Eger iki herdäniň dowamynda çaganyň agramy köpelmese ýa-da bu aralykda agramyny ýitirse, ýa-da onyň işdäsi kesilse ýa-da çişleri täzeden dörese, çagany hassahana barlag üçin ugratmaly. Bejeriş iýmiti aýrylandan soň çagany gözegçilik edip durmaly, keseliň täzeden gaýtalanmazlygy üçin.</p>



</div>
<script language="Javascript">settextsize();</script>
</body>
</html>