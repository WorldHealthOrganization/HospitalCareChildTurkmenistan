<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>4.8 Ýürek ýetmezçiligi</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">


    <p>Ýürek ýetmezçiligi dem alyşyň çaltlaşmagyny we dem ýetmezçiligini emele getirýär. Esasy sebäpleri: ýürek kemislikleri (adaty ömriniň birinji günlerinde), ýiti rewmatiki ysytma (gury agyry), ýürek aritmiýalary, miokardit, iriňli perikardit soňra konstriktiw perikardite geçmek bilen, infeksion endokardit, ýiti glomerulonefrit, agyr anemiýa, we agyr iýmitlendirmäniň bozulmalary. Ýürek ýetmezçiligi alamatlarynyň emele gelmekligi ýa-da köpelmegi bedeniň suwuklyklar bilen agyrlaşanynda esasan hem damardan berilýän duzly erginleriň hasabyna hem bolup biler (gipergidratasiýa).</p>
    <p class="s1 co4">Kesel kesgidi</p>
    <img border="0" height="84" onclick="showpic('img/ch04p11.png',1119,971, 'Ýeňsedäki goşa wena gan damarlarynda basyşyň ýokarlanmagy- ýürek ýetmezçiliginiň alamaty.');" src="img/ch04p11.png" style="float:right;" width="97"/>
    <p>Ýürek ýetmezçiligine fizikal barlaglardaky mahsus bolan alamatlary:</p>
    <ul>
    <li class="in"><img src="mres/images/bsqs.svg" />tahikardiýa ÝUS &gt;160 ur./minutda 12 aýa çenli, ÝUS &gt; 120 ur./minutda 12 aýdan 5 ýaşa çenli çagalarda.</li>
    <li class="in"><img src="mres/images/bsqs.svg" />galopyň ritmi, öýkeniň bazal böleklerinde çigli hyşyrdylar;</li>
    <li class="in"><img src="mres/images/bsqs.svg" />ulalan we agyryly bagyr palpasiýada;</li>
    <li class="in"><img src="mres/images/bsqs.svg" />kiçi çagalarda- çaltlaşan dem alyş (ýa-da çenden aşa derlemeklik), esasan hem iýmitlendirilende (çaltlaşan dem alyşyň anyklanylyşy beýan edilen); has uly çagalarda –dabanlarynyň, elleriniň we aýaklarynyň çişi ýa-da boýun damarlarynyň çişmegi (boýnundaky goşa wena damarlarynda basyşyň ýokarlanmagy, <a href="javascript:location.href='ch04_01.html'">bap 4.1</a>)</li>
    </ul>
    <p>Ýüregiň rewmatiki keselinde, doga kemisliklerde we endokarditde ýürekde dürli sesler we gohlar eşidilýär.</p>
    <p>Eger-de ýürek ýetmezçiliginiň sebäbi agyr anemiýa bolsa, aýalarynyň aýdyň soluklygy bolup biler;
    </p>
    <p>Eger-de ýürek ýetmezçiligini inkär etmeklik kyn bolsa, onda döş kapasasynyň rentgen barlagyny geçirmek bolar we ol ýerde ýüregiň bölümleriniň ulalanlygy we onuň nädogry formasy anyklanýar.</p>
    <p>Mümkinçilik bolsa arterial basyşy barlap görüň. Eger-de ol ýokary bolsa, çagada glomerulonefrit guman ediň (bejergisi we anyklanylyşy barada pediatriýa boýunça kitaplara ýüzleniň).</p>
    <p class="s1 co4">Bejergi</p>
    <p>ürek keselleriniň bejergisi ony emele getiren sebäplere bagly bolup bilýär (bejerginiň esasy böleklerini pediatriýa boýunça kitaplarda okap bilersiňiz). Ýürek ýetmezçiliginiň alamatlary döreýän we iýmitlendirmäniň agyr bozulmalary bolmadyk çagalara kömek bermekligiň esasy düzgünleri indikiler:</p>
    <ul>
    <li class="in"><img src="mres/images/mtrs.svg" />Kislorod. Çaganyň dem alyşy ≥70/min bolsa we onda dem ýetmezçilik ýa-da sentral sianozy bolsa, ganyň kislorod bilendoýgunlygy pes bolsa kislorod beriň. Ganyň kislorod bilen doýgunlygyny ≥90% ýokary bolmagyny gazanmaly (<a href="javascript:location.href='ch10_07.html'">bap 10.7</a>).</li>
    <li class="in"><img src="mres/images/mtrs.svg" />Diuretikler. Furosemid beriň: bir möçber 1 mg/kg peşew çykaryşy 2 sagadyň dowamynda köpeltmeli. Derman serişdäniň has gowy täsir etmekligi üçin ony damardan ediň. Eger-de ilkinji edilen möçber netijesiz bolsa, onda 2 mg/kg möçberde beriň we gerek bolan wagtynda 12 sagatdan ýenede gaýtalaň. Ondan soň adaty bir möçber 1-2 mg/kg günüň dowamynda agyzdan bermeklik ýeterlik bolýar.</li>
    <li class="in"><img src="mres/images/mtrs.svg" />Digoksin. Digoksin bermekligi oýlanyp görüň (<a href="javascript:location.href='pr02_02.html'">goşundy 2.2</a>).</li>
    <li class="in"><img src="mres/images/mtrs.svg" />Kaliň serişdelerini goşmaça bermeklik, eger-de bejergi diňe furosemid bilen birnäçe günüň dowamynda geçirilýän bolsa hökmany däl. Digoksin we furosemid ýa-da furosemid 5 günden gowrak gün berilýän bolsa agyzdan kaliý 3-5 mmol/kg/günüň dowamynda beriň.</li>
    </ul>
    <p class="s1 co4">Goldaýjy bejergi</p>
    <ul>
    <li class="in"><img src="mres/images/buls.svg" />Damardan berilýän suwuklyklardan gaça duruň.</li>
    <li class="in"><img src="mres/images/buls.svg" />Çagany oturan ýa-da ýarym oturan ýagdaýda saklaň, kellesi we eginleri galan, aýaklary bolsa aşakda.</li>
    <li class="in"><img src="mres/images/buls.svg" />Beden gyzgynynyň ýokarlanmagyny parasetamoluň kömegi bilen ýürege agram salmazlyk üçin peseldiň.</li>
    <li class="in"><img src="mres/images/buls.svg" />Agyr anemiýa bolan wagtynda gan goýbermeklik barada pikirleniň.
    </li>
    </ul>
    <p class="s1 co4">Gözegçilik</p>
    <p>Şepagat uýasy çaganyň ýagdaýyna gözegçilik edip azyndan her 6 (3 sagatdan kislorod bilen bejergi alynýan wagtynda) sagatdan, lukman bolsa 1 sapar günüň dowamynda durmaly. Her gözegçilikde çaganyň pulsyny, dem alyş çaltlygyny, bagrynyň ölçeglerini we bedeniň agramyny bejerginiň netijesini bilmek üçin barlap durmaly. Bejergini çaganyň pulsy, dem alyş çaltlygy, bagrynyň ölçegleri kada ýagdaýyna gelýänçä geçiriň.</p>
    

</div>
<script language="Javascript">settextsize();</script>
</body>
</html>