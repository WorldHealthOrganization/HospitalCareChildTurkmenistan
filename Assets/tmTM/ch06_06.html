<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>6.6 Garahassa</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">


    <p>Eger-de cagada beden gyzgynynyň ýokarlanmagy we haýsydyr bir aşakdaky alamatlaryň biri bar bolsa, içgeçme ýa-da içiň gatamaklygy, gaýtarma, içinde agyry, kelle agyry ýa-da tranzitor örgün, şeýle-de beden gyzgynynyň ýokarlanmagy 7 gün we ondan ýokary bolsa we gyzzyrma keseli inkär edilen bolsa, garahassa guman edilmegi mümkin.</p>
    <p class="s1 co6">Kesel kesgidi</p>
    <p>Barlag edilen wagtynda garahassanyň anyklaýyş alamatlary indikiler bolup durýar:</p>
    <ul>
    <li class="in"><img src="mres/images/bsqs.svg" />anyk ýokanç ojagynyň ýok wagtynda beden gyzgynynyň ýokarlanmagy;</li>
    <li class="in"><img src="mres/images/bsqs.svg" />ýeňse myşsalarynyň gatamaklygy ýok we lýumbal punksiýanyň jogaby aýyrgyç (bellik: garahassaly çagalarda käwagt ýeňse myşsalarynyň gatamaklygy ýüze çykmagy mümkin);</li>
    <li class="in"><img src="mres/images/bsqs.svg" />ulgamlaýyn bozulmalar alamatlary, mysal üçin içip ýa-da emip bilmeýär, tutgaý, letargiýada ýa-da dezoriýentasiýa, islendik iýmitden soň gaýtarma;</li>
    <li class="in"><img src="mres/images/bsqs.svg" />ak reňkli çagalaryň garnyndaky gülgüne nokatjyklar (rozeolýoz örgün):</li>
    <li class="in"><img src="mres/images/bsqs.svg" />gepatosplenomegaliýa, dartgynly garynyň çişmegi.</li>
    </ul>
    <p>Kiçijik çagalarda garahassa atipiki geçmegi mümkin – ýiti febril keseliň ýa-da şok ýagdaýynyň alamatlary we gipotermiýa bilen. Örgünli garahassa (sypnoý tif) keseliniň duşýan ýerlerinde örgünli garahassany adaty garahassa keselinden amaly alamatlary esasynda differensirlemek kyn bolýar (örgünli garahassa barada pediartiýa boýunça standart kitaplaryna ýüzleniň).</p>
    <p class="s1 co6">Bejergi</p>
    <ul>
    <li class="in"><img src="mres/images/mtrs.svg" />Agyzdan siprofloksasin (15mg/kg her 12 sagatdan) ýa-da beýleki ftorhinolonlar (gatiflokasin, oflaksasin, perfloksasin) 7-10 günüň dowamynda.</li>
    <li class="in"><img src="mres/images/mtrs.svg" />Eger çaganyň ýagdaýy 48 sagatdan gowulaşmasa derman serişdelerine durnukly bolan garahassa barada pikirleniň we ikinji hatardaky antibiotige geçiň. Damardan seftriakson 80 mg/kg sanjym ýa- da agyzdan azitromisin 20 mg/kg günüň dowamynda ýa-da beýleki sefalosporinler toparynyň üçinji neslinden 5-7 gün beriň.</li>
    <li class="in"><img src="mres/images/mtrs.svg" />Eger-de ýaşaýan ýeriňizde Salmonella typhi antibiotiklere bolan durnuklylygy barada maglumat bar bolsa, onda milli maslahatlar boýunça hereket ediň.</li>
    </ul>
    <p class="s1 co6">Goldaýjy bejergi</p>
    <ul>
    <li class="in"><img src="mres/images/mtrs.svg" />Eger çaganyň beden gyzgyny ýokary bolsa (≥39°C) umumy ýagdaýyny erbetleşdirýän bolsa parasetamol beriň.</li>
    </ul>
    <p class="s1 co6">Gözegçilik</p>
    <p>Şepagat uýasy çaganyň ýag</p>
    <p class="s1 co6">Gaýraüzülmeler</p>
    <p>Garahassanyň gaýraüzümelerine tutgaý, aňynyň bilaşyklygy ýa-da koma, içgeçme, suwsyzlyk, şok, ýürek ýetmezçiligi, osteomiýelit we anemiýa degişli. Bäbeklerde şok we gipotermiýa bolmagy mümkin.</p>
    <p>Aşgazan-içege ýollarynyň deşilmekligi soňra ganakma we peritonit emele gelmegi bilen we garynda güýçli agyrynyň döremegi, palpasiýada agyry, deri örtükleriniň agyr solgunlygy we şok ýagdaýy bilen döremegi mümkin. Garyn boşlygy barlananda garynda absses döränligi sebäpli emele gelme, bagryň, dalagyň ulalmagy anyklanmagy mümkin.</p>
    <p>Eger-de garyn boşlygynda deşilme alamatlary bar bolsa, onda damardan damja we nazogastral zond goýuň we kömege gaýragoýulmasyz hirurg çagyryň.</p>
    

</div>
<script language="Javascript">settextsize();</script>
</body>
</html>