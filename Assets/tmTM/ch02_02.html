<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>2.2 Anamneziň ýygnalyşy</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">
<p>Söhbetdeşligiň başynda bar bolan arzlar barada soralýar: “Näme üçin Siz çaga bilen has-sahana ýüz tutdyňyz? ”Soňra şu wagtky keseliň anamnezi soralýar. Aýratyn alamatlara bagyşlanan baplarda her bir ýagdaýda differensial kesel kesgidini kesgitlemek üçin berilmeli soraglar aýratynlykda berilen. Çaganyň anamnezi soralanda onuň ösüşi baradaky maglumatlar, maşgalanyň ýagdaýy, esasan hem maşgalanyň sosial – ykdysady ýagdaýy barada, ýaşaýyş şertleri barada soralýar. Soňraky maglumatlary maslahat berilen ýagdaýda hem ulanmak bolar, mysal üçin gyzzyrma bar ýagdaýynda, çaganyň krowadyny hasa bilen ýapmaklyk, içgeçmede – ene süýdi bilen iýmitlendirmek we şahsy gigiýenanyň düzgünlerini saklamaklyk baradaky maslahatlar, öýken gaýnaglamasynda (pnewmoniýada) – öýde howany arassa sakalamaklyk barada.</p>
<p>Bäbekler üçin göwreliligiň geçirişi we dogum baradaky maglumatlar hem wajypdyr. Bir ýaşa çenli we bäbeklik döwründe çaganyň iýmitlenişi baradaky soraglaryň hem orny ulydyr, sebäbi bu döwürde iýmitlenme bilen bagly kynçylylklar başlaýar. Uly ýaşdaky çagalar üçin ösüşiň tapgyrlary baradaky soraglar hem wajypdyr. Kiçi çagalar baradaky maglumatlary ene-atasyndan ýa-da ýakyn garyndaşlaryndan alyp bolýar, has uly ýaşda bolsa, çaganyň özi hem birnäçe maglumatlary berip bilýär. Çagany seredip başlamazdan ozal siz çaga we onuň ene-atasy bilen aragatnaşygy gurnamaly. Adaty 8 aýlykdan 5 ýaşa çenli çagalar başarnykly çemeleşmäni talap edýärler.</p>
</div>
<script language="Javascript">settextsize();</script>
</body>
</html>