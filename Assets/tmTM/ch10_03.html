<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>10.3 Gyzdyrmanyň alnyp barlyşy</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">


  <p>Bu gollanmada getirilýän gyzgynyň görkezijileri rektal beden gyzgynyna degişli, eger bu barada aýratyn bellikler bolmasa. Oral we akzillýar gyzdyn rektal gyzdyndan 0,5 we 0,8°C aşakda bolýar.</p>
<p>Beden gyzgynynyň ýokarlanmagy çaga antibakterial serişdelerini bellemekligiň gerekdigini görkezmeýär, beden gyzgynynyň ýokarlanmagy bu çaga bedeniniň immun ulgamynyň ýokançlyklara garşy bolan gorag reaksiýasydyr. Emma ýokary gyzdynyň (&gt;39°C) howply netijesi bar:</p>
<ul>
<li class="in"><img src="mres/images/buls.svg" />işdäniň kesilmegi;</li>
<li class="in"><img src="mres/images/buls.svg" />biynjalyklyk</li>
<li class="in"><img src="mres/images/buls.svg" />febril tutgaý (6 aýlykdan 5 ýaşa çenli çagalarda);</li>
<li class="in"><img src="mres/images/buls.svg" />kisloroga bolan talabyň köpelmegi (mysal üçin, agyr pnewmoniýaly, ýürek ýetmezçilikli ýa-da
  meningitli çagalarda).</li>
</ul>
<p>Hemme beden gyzgynynyň ýokarlanmagy bolan çagalary gyzdyrmanyň sebäbini bilmek üçin barlagdan geçirmeli we degişli bejergini bermeli (<a href="javascript:location.href='content_6.json'">6 bap</a>).</p>
<p class="s1 co10">Gyzgyny peseldýän serişdeler</p>
<p class="s2">Parasetamol</p>
<p>Agyzdan parasetamol ≥2 aýlyk çagalarda beden gyzgynynyň ≥ 39 °C bolan ýagdaýynda we ýokary gyzgyn çaganyň umumy ýagdaýyny erbetleşdirýän we ejir çekdirýän ýagdaýlarynda ulanyp bolýar. Aktiw we özüni gowy duýýan çagalarda parasetamoly ulanmaklygyň peýdasy ýok.</p>
<ul>
<li class="in"><img src="mres/images/mtrs.svg" />Parasetamol 15mg/kg her 6 sagatdan berilýär.</li>
</ul>
<p class="s2">Ibuprofen</p>
<p>Parasetamol bilen deňeşdirilende netijeliligi we howpsyzlygy birmeňzeş, ýöne ibuprofen beýleki nesteroid däl sowuklama garşy serişdeler ýaly gastridi döretmegi mümkin, hemde ol parasetamola seredeniňde gymmatrak.</p>
<ul>
<li class="in"><img src="mres/images/mtrs.svg" />Ibuprofen 10 mg/kg her 6-8 sagatdan.</li>
</ul>
<p class="s2">Beýleki serişdeler</p>
<p>Aspirin gyzgyny peseltmeklik üçin birinji hatardaky derman serişdesi hökmünde ulanylmaýar, sebäbi ol agyr gaýraüzülmeler Reýe sindromy ýaly we kelle beýnini, bagry zeperläp bilýän gaýraüzülmeleri döredýär. Garamykda, agyr denge gyzdyrmasynda we beýleki gemorragiki kesellerde aspirini ulanmaklykdan gaça duruň.</p>
<p>Beýleki derman serişdeleri olaryň toksiki täsiri we netijesizligi sebäpli maslahat berilmeýär (dipiron, fenilbutazon).</p>
<p class="s1 co10">Goldaýjy ideg</p>
<p>Beden gyzgyny ýokarlanýan çagalar ýeňil geýinen we ýyly, gowy ýelejiredilen otagda bolmaly; olara mümkin boldygyça köp suwuklyk bermeli.</p>


</div>
<script language="Javascript">settextsize();</script>
</body>
</html>