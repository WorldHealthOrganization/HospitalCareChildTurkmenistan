<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>6.2 Gyzzyrma</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">

    <p class="subtit co6">6.2.1 Agyr gyzzyrma</p>
    <p>Agyr (tropik) gyzzyrma, Plasmodium falciparum tarapyndan döreýänbu çaganyň ömrüne howp salyp bilýän keseldir. Kesel köplenç beden gyzgynynyň ýokarlanmagy we gaýtarmadan başlanýar. Çagalaryň ýagdaýy çalt depginlerde 1-2 günüň dowamynda erbetleşip biler we serebral koma (serebral gyzzyrma) ýa-da aňynyň pes derejede bulaşmagyna, emip we içip bilmezlige , perwaýsyzlyga, tutgaý ýa-da agyr ganazlygy, dem ýetmezçiligini (asidoz bilen esaslanan) we gipoglikemiýany emele getirip bilýär.</p>
    <p class="s1 co6">Kesel kesgidi</p>
    <p><b><i>Anamnez. </i></b>Agyr gyzzyrmaly çagalarda aşakda beýan edilen alamatlaryň birnäçesi bolup biler. Hereketleriniň üýtgemekligi, aňynyň bulaşyklygy, umumy gowşaklyk we ukyçyllyk adaty serebral gyzzyrmanyň alamatydyr.</p>
    <p><b><i>Fizikal barlaglar.</i></b> Çaganyň ýagdaýyna çaltlyk bilen baha beriň, onuň aňynyň derejesine, arterial basyşyna, dem alyşyň ýygylygyna we çuňlygyna we deri örtükleriň soluklygyna baha beriň. Ýeňse myşsalarynyň gatamaklygynyň we endamynda örgüniň barlygyna beýleki keselleri inkär etmek üçin üns beriň. Gyzzyrmanyň esasy alamatlar indikiler:</p>
    <ul>
    <li class="in"><img src="mres/images/bsqs.svg" />tutuş endamy bilen gaýtalanýan tutgaý; günüň dowamynda ikiden köp tutgaýyň gaýtalanmagy;</li>
    <li class="in"><img src="mres/images/bsqs.svg" />aňynyň bozulmagy, hemişelik koma getirýän;</li>
    <li class="in"><img src="mres/images/bsqs.svg" />umumy gowşaklyk (perwaýsyzlyk): çaga başga biriniň kömegi berilmezden oturyp ýa-da ýöräp bilmaýär;</li>
    <li class="in"><img src="mres/images/bsqs.svg" />çuň kynlaşan dem alyş we dem ýetmezçilik (asedotiki dem alyş);</li>
    <li class="in"><img src="mres/images/bsqs.svg" />öýken çişi, kliniki alamatlar esasynda anyklanýan (ýa-da onuň rentgen alamatlary);</li>
    <li class="in"><img src="mres/images/bsqs.svg" />gemorragiki alamatlar;</li>
    <li class="in"><img src="mres/images/bsqs.svg" />sary getirmäniň kliniki alamatlary we ýaşaýyş üçin wajyp agzalaryň işiniň bozulmagy, bagyrdan başga;</li>
    <li class="in"><img src="mres/images/bsqs.svg" />aýdyň soluklyk;</li>
    <li class="in"><img src="mres/images/bsqs.svg" />sirkulýator kollaps ýa-da şok sistoliki arterial basyşyň derejesiniň 50 mm s.s. peselmegi;</li>
    <li class="in"><img src="mres/images/bsqs.svg" />gemoglobinuriýa (goýy reňkli peşew);</li>
    </ul>
    <p><b>Laborator barlaglar.</b> Indiki barlaglar agyr gyzzyrmanyň barlygyny görkezýär:</p>
    <ul>
    <li class="in"><img src="mres/images/buls.svg" />gipoglikemiýa (ganda glýukoza &lt;2,5 mmоl/l, ýa-da 45 mg/dl). Glýukozanyň derjesini hemme agyr
        gyzzyrmaly çagalarda barlaň.</li>
    <li class="in"><img src="mres/images/buls.svg" />giperparazitemiýa (ganyň galyň damja we çyrşagyna barlagy, gerek bolsa kesel döredijiniň
        görnüşini anyklamaly). Giperparazitemiýa &gt;100000/mkl (2,5%) pestransmissiw sebitlerde we 20% gyzzyrmanyň ýokary transmissiwligi bolan sebitlerde. Ganyň mikroskopiki barlagyny geçirip bolmasa, ýa-da gijikdirilýän bolsa, gyzzyrma kesel kesgidini položitel ekspress-testiň kömegi bilen hem goýup bolar.</li>
    <li class="in"><img src="mres/images/buls.svg" />agyr ganazlyk (gemotokrit &lt;15%, gemoglobin &lt;5 g/dl);</li>
    <li class="in"><img src="mres/images/buls.svg" />ganda laktatyň derjesiniň ýokary bolmagy (&gt;5g/dl);</li>
    <li class="in"><img src="mres/images/buls.svg" />ganda kreatininiň derejesi ýokary (böwrek ýetmezçiligi, kreatinin &gt;265 mkmol/l);</li>
    <li class="in"><img src="mres/images/buls.svg" />lýumbal punksiýa –agyr gyzzyrmaly, aňy tutuk ýa-da komadaky çagada bakterial meningiti inkär
        etmek üçin. Lýumbal punksiýany garşygörkezmeleriň ýok wagty geçirmeli (<a href="javascript:location.href='pr01_04.html'">goşundy 1.4</a>). Eger- de lýumbal punksiýany geçirmeklik saklanylýan bolsa, çagada bolsa bakterial meningidi inkär edip bolmasa, antibakterial bejergini gyzzyrma keseline garşy serişdeler bilen bile belläň (<a href="javascript:location.href='ch06_03.html'">bap 6.3.1</a>).</li>
    </ul>
    <p>Eger-de agyr gyzzyrmany guman edýän edýän bolsaňyz, ganyň çyrşagy bolsa aýyrgyç bolsa, onda mümkinçilik bolsa gyzzyrmanyň ekspress-testini geçiriň. Eger-de test položitel bolsa, agyr gyzzyrma ýaly bejeriň ýöne beýleki agyr ýagdaýlary gözläň (agyr bakterial ýokanjy öz içine alýan). Eger-de ekspress test aýyrgyç bolsa, keseliň sebäpkäri gyzzyrma däl bolsa gerek, bu ýagdaýda başga kesel kesgidi barada pikirleniň.</p>
    <p class="s1 co6">Bejergi</p>
    <p class="s2">Gaýragoýulmasyz çäreler – birinji sagadyň dowamynda geçirilmegi talap edýär:</p>
    <ul>
    <li class="in"><img src="mres/images/mtrs.svg" />Eger-de çaga huşsyz bolsa, aspirasion pnewmoniýa howpyny aýyryň, nazogastral zont arkaly aşgazanyň içindäkiler sorup aýyrmak bilen. Dem alyş ýollarynyň geçirijiligini hemişe goldaň we çagany howpsyz ýagdaýda ýerleşdiriň (<a href="javascript:location.href='sh06.html'">6 nusga</a> aşagyndaky surata seret).</li>
    <li class="in"><img src="mres/images/mtrs.svg" />Ganda glýukozanyň möçberini anyklaň we gipoglikemiýa bolan ýagdaýynda gabat gelýän bejergini geçiriň (aşakda serediň). Eger-de glýukozanyň derejesini anyklap bolmasa we gipoglikemiýa guman edýän bolsaňyz, çaga glýukoza beriň.</li>
    <li class="in"><img src="mres/images/mtrs.svg" />Tutgaý bolan ýagdaýynda diazepam rektal ýa-da damardan sanjym görnüşinde ulanyň (<a href="javascript:location.href='content_9.json'">bap 9</a>). Tutgaýa garşy serişdeleri öňüni alyş maksady bilen bermäň.</li>
    <li class="in"><img src="mres/images/mtrs.svg" />Netijeli gyzzyrma garşy serişdeler bilen bejergini başlaň (aşakdaky ýazgylara seret).</li>
    <li class="in"><img src="mres/images/mtrs.svg" />Eger-de çagada gipertermiýa bar bolsa, parasetamol ýa-da ibuprofen beden gyzgynyny 39°С-dan düşürer ýaly beriň.</li>
    <li class="in"><img src="mres/images/mtrs.svg" />Çagada suwsyzlygyň barlygyny barlaň, eger-de ol bar bolsa, degişli bejergini geçiriň (suwuklyk balansynyň bozulmagy).</li>
    <li class="in"><img src="mres/images/mtrs.svg" />Agyr ganazlygy bejeriň.</li>
    <li class="in"><img src="mres/images/mtrs.svg" />Ömür üçi wajyp bolan agzalaryň işine we newrologiki simptomatika gözegçilik ediň.</li>
    </ul>
    <p class="s2">Gyzzyrma garşy serişdeler</p>
    <p>Eger-de gyzzyrmany tassyklamaklyk üçin ganyň çyrşagy derňewi ýa-da ekspress-test takmynan1 sagat egleýän bolsa, gyzzyrma garşy serişdeler bilen bejergini sitologik tassyklama çenli başlaň.</p>
    <p>Parenteral görnüşli artesunat P.falciparum bilen döredilen agyr gyzzyrmany bejermekde saýlanylýan derman serişde bolup durýar. Eger-de bu derman serişde ýok bolsa, onda parenteral görnüşinde artemeter ýa-da hinin ulanylsa bolar. Gyzzyrma garşy derman serişdeleri parenteral görnüşde çaga agyzdan derman serişdeleri içip bilýänçä ediň , emma azyndan 24 sagat, näsag bu dermanlary bu sagada çenli agyzdan içip bilsede.</p>
    <ul>
    <li class="in"><img src="mres/images/mtrs.svg" /><b>Artesunat: </b>Artesunaty damardan ýa-da sanjym görnüşinde 2,4 mg/kg möçberde çaga hassahana düşende ediň, soňra 12 we 24 sagatdan soň. Ondan soňra şeýle moçberi çaga dermany agyzdan içip bilýänçä ediň, emma azyndan 24 sagat, näsag bu dermanlary bu sagada çenli agyzdan içip bilsede.</li>
    <li class="in"><img src="mres/images/mtrs.svg" /><b>Hinin:</b> Ilkinji möçber 20 mg/kg hininiň digidrohloridiniň duzly ergini tutýar, (10 ml/kg ergini) 4 sagadyň dowamynda etmeli. 8 sagatdan bu möçber edilenden soň 10 mg/kg hininiň duzyny damardan 2 sagadyň dowamynda her 8, sagatdan çaga serişdäni agyzdan içip bilýänçä bermeli. Infuziýanyň tizligi şeýle bolmaly, ýagny çaga 1 sagatda 5 mg/kg hinin gidrohloridi almaly.</li>
    </ul>
    <p>Damardan hinini hiç wagt damardan akymlaýyn etmeli däl, ony diňe damardan damjalaýyn 2-4 sagadyň dowamynda şepagat uýasynyň berk gözegçiliginde etmeli. Eger-de hinini damardan edip bolmasa, digidrohlorid hinini myşsadan sanjym görnüşinde garylan ergin görnüşinde iki sanjyma bölüp edip bolýar. Ilkinji möçberi iki sany sanjyma bölünen 10 mg/kg her buduň öňki tarapynda ediň. 10 mg/kg möçberde her 8 sagatdan näsag agyzdan dermany içip bilýänçä ediň. Garylan parenteral görnüşindäki derman myşsadan gowy siňýär we onuň sanjymlary az derejede agyrylydyr.</p>
    <ul>
    <li class="in"><img src="mres/images/mtrs.svg" /><b>Armemeter: </b>artemeteri sanjym görnüşinde 3,2 mg/kg çaga hassahana düşende, soňra bolsa 1,6 mg/kg her gün, çaga agyzdan dermany kabul edip bilýänçä ediň. Serişdäniň uly bolmadyk möçberini etmek üçin tuberkulin şprislerini ulanyň. Artemeteriň siňdirilmegi dunnuksyz bolanlygy sebäpli, ony diňe artesunat we hinin ýok wagty ulanyň.</li>
    </ul>
    <p>Parenteral gyzzyrma garşy serişdeleri agyr gyzzyrmany bejermek üçin azyndan 24 sagadyň dowamynda ediň, ondan soňra toplumlýyn artemizininiň esasyndaky bejergini bermek bilen oly kursy tamamlaň, mysal üçin:</p>
    <ul>
    <li class="in"><img src="mres/images/buls.svg" />artemeter – lýumefantrin;</li>
    <li class="in"><img src="mres/images/buls.svg" />artesunat + amodiahin;</li>
    <li class="in"><img src="mres/images/buls.svg" />artesunat+sulfadoksin-pirimetamin;</li>
    <li class="in"><img src="mres/images/buls.svg" />digidroartemizin +piperahin.</li>
    </ul>
    <p class="s1 co6">Goldaýjy bejergi</p>
    <ul>
    <li class="in"><img src="mres/images/buls.svg" />Dykkatly şepagat uýasynyň gözegçiligi bilen üpjün ediň, esasan hem huşsyz ýagdaýyndaky çagalary;</li>
    <li class="in"><img src="mres/images/buls.svg" />Çagalaryň gerek bolan suwuklyklary doly möçberde alýanlygyna üns beriň, we olaryň gidratasiýa ýagdaýyna gözegçilik ediň, kabul edilen we çykarylan suwuklyklaryň möçberlerini takyk ýazyň.
    </li>
    <li class="in"><img src="mres/images/buls.svg" />Eger-de çagalar özbaşdak 1-2 günüň dowamynda iýmitlenip bilmeseler, olary nazogastral zont arkaly naharlaň, bu usul damardan uzak wagtlap suwuklyklary goýbermekden has oňaýlydyr.</li>
    <li class="in"><img src="mres/images/buls.svg" />Goşmaça serişdeleri, glýukokortikoidlar ýaly, pesmolekulýar dekstany we beýleki sowuklama garşy serişdeleri ýaly bermäň.</li>
    </ul>
    <p class="s2">Suwsyzlyk</p>
    <p>Çagany ýgy-ýygydan gözegçilik edip duruň suwsyzlygyň alamatlaryny anyklar ýaly (<a href="javascript:location.href='ch05_02.html'">bap 5.2</a>) ýa-da suwuklyklaryň aşa guýulmagyna, bu alamatlar bar bolsa, olaryň dörän wagtynda degişli bejergini geçiriň. Suwuklyklaryň aşa düşmeginiň ygtybarly alamaty bu bagryň ulalmagy bolup durýar. Goşmaça alamatlara indikiler girýär: Galopyň ritmi, ownuk hyžžyldylar öýkeniň aşak eteklerinde we wertikal ýagdaýda boýnuň wenalarynyň çişmegi. Bäbeklerde gipergidratasiýanyň alamaty bu gabaklaryň ýellenmegi.</p>
    <p>Eger-de regurgitasiýa geçirilenden soň 24 sagadyň dowamyndaky diurez 4 ml/kg az bolsa, furosemidiň ilkinji möçberini 2 mg/kg ediň. Eger-de munuň hiç-hili täsiri bolmasa, möçberi her sagatda iki esse köpeldiň, maksimal möçber 8 mg/kg bolýança (15 minudyň dowamynda goýberilýär). Furosemidiň uly möçberlerini bir sapar etmeli, nefrotoksiki täsiri bolmaz ýaly.</p>
    <p class="s2">Eger-de çaga huşsyz bolsa:</p>
    <ul>
    <li class="in"><img src="mres/images/mtrs.svg" />Dem alyş ýolarynyň geçirijiligini goldaň.</li>
    <li class="in"><img src="mres/images/mtrs.svg" />Çaganyň kellesini, aspirasiýadan gaça durmaklyk üçin howpsyz ýagdaýda ýa-da 30°С galan ýagdaýda,
        suwuklyklaryň aspirasiýasy bolmaz ýaly, saklaň (<a href="javascript:location.href='sh06.html'">6 nusga</a> aşagyndaky surata seret).</li> 
    <li class="in"><img src="mres/images/mtrs.svg" />Iýmitlendirme üçin nazogastral zont goýuň we aspirasiýa howpyny aýyryň.</li>
    <li class="in"><img src="mres/images/mtrs.svg" />Çagany her iki sagatdan öwürip duruň.</li>
    <li class="in"><img src="mres/images/buls.svg" />Çaganyň öl ýerde ýatmaklygyna ýol bermäň.</li>
    <li class="in"><img src="mres/images/buls.svg" />Agram düşýän nokatlara üns beriň (ýaralar emele gelmez ýaly).</li>
    </ul>
    <p class="s1 co6">Gaýra üzülmeler</p>
    <p class="s2">Koma (serebral gyzzyrma)</p>
    <p>Serebral gyzzyrmanyň irki alamatlary adaty gysga wagtlaýyn (1-2 günüň dowamynda) beden gyzgynynyň ýokarlanmagy bolup durýar. Soňra çaganyň özüni alyp barşy üýtgeýär ýa-da aňy peselýär, çaganyň iýip, içip bilmezlige getirýän. Serebral gyzzyrmaly çagalarda:</p>
    <ul>
    <li class="in"><img src="mres/images/buls.svg" />Aňynyň ýagdaýyna AVPU şkalasy boýunça ýa-da başga belli bolan şkala boýunça anyklaň we kesel taryhyna bellik ediň (<a href="javascript:location.href='ch01_03.html'">bap 1.3</a>).</li>
    <li class="in"><img src="mres/images/buls.svg" />Başga komanyň mümkin bolan sebäplerini inkär ediň (mysal üçin, gipoglikemiýany, bakterial meningiti). Hemişe gipoglikemiýany ganda glýukozanyň möçberini anyklamak bilen inkär ediň, eger mümkinçilik bolmasa, çagada gipoglikemiýa bar ýaly bejeriň (aşakda serediň). Eger-de garşygörkezme bolmasa lýumbal punksiýany ediň. Eger-de bu barlagy geçirip bolmasa, meningit kesel kesgidi bolsa inkär edilmeýän bolsa, bakterial meningitde berlişi ýaly antibiotik beriň (<a href="javascript:location.href='ch06_03.html'">bap 6.3</a>).</li>
    <li class="in"><img src="mres/images/buls.svg" />Umumy ideg bilen çagany üpjün ediň we dem alyş ýollarynyna, gözleriniň, nemli bardalarynyň, deriniň ýagdaýyna seredip duruň we gerek bolan suwuklyklar bilen üpjün ediň.</li>
    <li class="in"><img src="mres/images/buls.svg" />Tutgaýy bejeriň eger-de ol bar bolsa.</li>
    </ul>
    <p class="s2">Tutgaý</p>
    <p>Tutgaý koma wagtynda ýa-da komadan öň we soň hem giňden ýaýran alamatlaryň biridir. Tutgaý gowşa görnüşde, mysal üçin wagtal-wagtal nistagm, eliň ýa-da aýagynyň, barmagyň ýa-da agzyň bir burçynyň çekmegi bilen ýa-da dem alyşyň mahsus däl häsiýeti bilen ýüze çykyp bilýär.</p>
    <ul>
    <li class="in"><img src="mres/images/mtrs.svg" />Tutgaý bolan wagtynda rektal diazepam ýa-da paraldegid bilen bejeriň ýa-da sanjym görnüşinde beriň (<a href="javascript:location.href='sh09.html'">nusga 9</a>).</li>
    <li class="in"><img src="mres/images/buls.svg" />Glýukozanyň derejesini gipoglikemiýany inkär etmek üçin anyklaň, eger-de ol bar bolsa damardan
        glýukoza goýberiň, eger muny barlap bolmasa, onda gipoglikemiýa bar diýip hasap ediň we ony bejeriň
        (aşakda serediň).</li>
    <li class="in"><img src="mres/images/mtrs.svg" />Eger-de tutgaý gaýtalanaýan bolsa, fenobarbital beriň (<a href="javascript:location.href='sh09.html'">nusga 9</a>).</li>
    <li class="in"><img src="mres/images/mtrs.svg" />Eger-de çaganyň gyzgyny ≥39°С bolsa, parasetamolyň bir möçberini beriň.</li>
    </ul>
    <p class="s2">Şok</p>
    <p>Käbir çagalar hassahana düşen wagtlarynda eýýäm şok ýagdaýynda bolmagy mümkin we olarda elaýaklarynyň sowamagy (çygly, ýelmeşýän deri örtükleri), gowşak puls, kapillýar dolyganlylyk 3 sekuntdan köp we arterial basyşyň peselmegi. Bu ýagdaýlar sepsis ýaly gaýraüzülmäniň barlygyny görkezýär, arterial basyşy peselmegini suwsyzlyk emele getirip hem biler.</p>
    <ul>
    <li class="in"><img src="mres/images/buls.svg" />Gerek bolan wagtynda gipowolemiýany bejeriň.</li>
    <li class="in"><img src="mres/images/buls.svg" />Ganyň bakteriologiki ekişini alyň.</li>
    <li class="in"><img src="mres/images/buls.svg" />Peşewiň umumy barlagyny ediň</li>
    <li class="in"><img src="mres/images/mtrs.svg" />Sepsisde antibakterial we gyzzyrma garşy serişdeleri bilelikde beriň (<a href="javascript:location.href='ch06_05.html'">bar 6.5</a>).</li>
    </ul>
    <p class="s2">Agyr ganazlyk</p>
    <p>Häsiýetli alamatlar – aýalarynyň aýdyň soluklygy, köplenç pulsyň çaltlaşmagy, dem alyşyň kynlaşmagy, aňynyň tutuklygy ýa-da biynjalyklyk. Ýürek ýetmezçiligiň alamatlary bolmagy mümkin, mysal üçin galopyň pitmi, baryň ulalmagy we, has seýrek ýagdaýlarda- öýken çişi (dem ýetmezçiligi, ownuk çigli hyşyrdylar öýkeniň aşaky böleklerinde).</p>
    <ul>
    <li class="in"><img src="mres/images/mtrs.svg" />Mümkin boldygyça gan goýberiň (<a href="javascript:location.href='ch10_06.html'">bar 10.6</a>):
                                <ul><li class="in"><img src="mres/images/dashs.svg" />hemme çagalara gematokriti ≤ 12% ýa-da Hb ≤ 4 g/dl bolan;</li>
    <li class="in"><img src="mres/images/dashs.svg" />agyr däl ganazlykly çagalara (gemotokrit &gt;12–15%, Hb 4–5 g/dl), ýöne

        <p>Indiki haýsydyr bir alamat bilen:</p>
                                        <ul><li class="in"><img src="mres/images/buls.svg" />şok we suwsyzlygyň alamatlary;</li>
    <li class="in"><img src="mres/images/buls.svg" />aňynyň tutuklygy;</li>
    <li class="in"><img src="mres/images/buls.svg" />respirator asidoz (çuň we sesli dem alyş);</li>
    <li class="in"><img src="mres/images/buls.svg" />ýürek ýetmezçiligi;</li>
    <li class="in"><img src="mres/images/buls.svg" />parazetemiýanyň ýokary derejesi (&gt;20% eritrositler plazmodii saklaýarlar).</li>
    </ul>
                                    </li>
    </ul>
                            </li>
    <li class="in"><img src="mres/images/mtrs.svg" />Arassa ganyň ýerine eritrositar massany goýbermeklik amatly (10 ml/kg) 3–4 sagadyň dowamynda. Eger-de eritrositar massa bolmasa, onda arassa gan goýberiň (20 ml/kg) 3–4 sagadyň dowamynda.
                                <ul><li class="in"><img src="mres/images/dashs.svg" />Diuretikler maslahat berilmeýär, sebäbi bu ýagdaýlarda umumy aýlanýan ganyň göwrümi azalan (gipowolemiýa).</li>
    <li class="in"><img src="mres/images/dashs.svg" />Çaganyň dem alyş sanyny we pulsyny her 15 minutdan barlap duruň. Haýsydyr biriniň köpelen wagty damardan goýbermekligi haýalladyň. Eger-de gan goýbermekligi esasynda agramlylyk duýulýan bolsa (gipergidratasiýa) damardan furosemid goýberiň(1–2 mg/kg), onuň umumy möçberi 20 mg köp bolmaly däl.
    </li>
    <li class="in"><img src="mres/images/dashs.svg" />Eger-de gan goýberilenden soň Hb sany azlygyna saklanýan bolsa, gan täzeden goýberiň.</li>
    <li class="in"><img src="mres/images/dashs.svg" />Agyr iýmitlendirmäniň bozulamalary bolan çagalarda suwuklyklaryň aşa bolmaklygy mahsus we agyr gaýraüzülmeleriň biri bolup durýar. Bular ýaly çagalara gany bir sapar (10 ml/kg 20 ml/kg ýerine goýberiň) we gan goýbermekligi gaýtalamaň.</li>
    </ul>
                            </li>
    <li class="in"><img src="mres/images/mtrs.svg" />Günüň dowamynda 1 tabletka demir we foliý turşysyny saklaýan serişde ýa-da siro 14 günüň dowamynda beriň (<a href="javascript:location.href='content_pr2.json'">goşundy 2</a>).</li>
    </ul>
    <p class="s2">Gipoglikemiýa</p>
    <p>Gipoglikemiýa (glýukozanyň gandaky möçberi &lt;2,5 mmоl/l, ýa-da &lt;45 mg/dl) esasan hem 3 ýaşa çenli çagalarda, tutgaýly we parazitemiýaly çagalarda, şeýlede komatoz ýagdaýdaky çagalarda köp duş gelýär. Ony anyklamaklyk kynlaşan, sebäbi amaly alamatlar serebral gyzzyrmadaky ýalydyr.</p>
    <ul>
    <li class="in"><img src="mres/images/mtrs.svg" />Çalt damardan 5 ml/kg 10% glýukozanyň (dekstrozanyň) erginini goýberiň (<a href="javascript:location.href='sh10.html'">nusga 10</a>, <a href="javascript:location.href='pr01_02.html'">goşundy 1.2.2</a>) ýa-da damardan goýbberip bolmasa süňk içine  ýa-da diliniň aşagyna şeker beriň. 30 minutdan ganda glýukozanyň möçberini ýenede barlaň we glýukozany goýbermekligi (5ml/kg) gaýtalaň, eger-de onuň möçberi pesligine saklanýan bolsa (&lt;3,0 mmоl/l, ýa-da 54 mg/dl).</li>
    </ul>
    <p>Huşsyz çagada gipoglikemiýanyň öňüni alyň 10% glýukozanyň erginini fiziologiki erginde ýa-da Ringer laktatda goýbermeklik bilen (20 ml 50% glýukozanyň erginini 80 ml NaÇl 0,9% goşuň). Çaganyň suwuklyga bolan talabyndan erginine ýa-da 10 ml 50% glýukozanyň erginini 40 ml steril suwa goşuň goýberip. Çaganyň agramyna görä maslahat berilýän suwuklyklaryň möçberinden köp suwuklyk bermäň (<a href="javascript:location.href='ch10_02.html'">bar 10.2</a>).</p>
    <p>Glýukozanyň derejesine we bedeniň suwuklyklar bilen doldurylmagyna gözegçilik edip duruň. Eger-de çagada gipergidratasiýa alamatlary bar bolsa, glýukozanyň derejesi bolsa pesligine saklansa, damardan suwuklyk goýbermekligiňizi bes ediň, 10% glýukoza erginini (5 ml/kg) täzeden goýberiň we çagany nazogastral zont arkaly naharlaň.
    <p>Haçanda çaga iýmiti iýip başlandan soň, damardan sanjymlary aýyryň we ony nazogastral zont arkaly naharlaň. Mümkinçilik bolsa çagany her 3,0 sagatdan emdirmeli ýa-da emeli süýt garyndylaryny 15 ml/ kg hasabyndan çaga ýuwdyp bilýän bolsa bermeli. Eger-de naharlamaklyk aspirasiýa howpyny döredýän bolsa nazogastral zont arkaly şekeriň erginini beriň (<a href="javascript:location.href='sh10.html'">nusga 10</a>). Ganda glýukozanyň mukdaryna gözegçilik edip duruň we ýokarda agzalyşy ýaly gerek bolan wagtynda bejeriň, eger glýukozanyň möçberi &lt;2,5 mmоl/l, ýa-da &lt;45 mg/dl bolsa.</p>
        <p class="s2">Asidoz sebäpli dem alyşyň bozulmagy</p>
    <p>Asidoz sebäpli dem alyşyň bozulmagy ulydan, sesli dem alyş bilen häsiýetlenýär, öýkende bolsa hiç- hili sesler eşidilmeýär, käwagt döş kapasasynyň aşaky böleginiň çekilmegi anyklanýar. Bu ulgamlaýyn metabolik asidoz (köplenç laktoasidoz) bilen bagly bolýar we çagalaryň aňynyň aýdyň wagty hem ýüze çykyp bilýär, ýöne köpenç serebral gyzzyrmaly we agyr ganazlykda, gipoglikemiýada anyklanýar. Asidoz bilen esaslanan dem alyş bozulmalaryny pnewmoniýa sebäpli döreýän dem alyş bozulmalaryndan (aspirasion pnewmoniýany hem öz içine alýan) ýa-da gipergidratasiýada döreýän öýken çişini tapawutlandyrmaly. Eger-de asidoz bar bolsa:</p>
    <ul>
    <li class="in"><img src="mres/images/buls.svg" />Çaga kislorod beriň.</li>
    <li class="in"><img src="mres/images/buls.svg" />Asidozyň öňüni alyp bolýan ýagdaýlary aýyryň, esasan hem suwsyzlyk ýa-da agyr anemiýany:
                                <ul><li class="in"><img src="mres/images/dashs.svg" />Eger Hb ≥5 g/dl bolsa, damardan 20 ml/kg kada duzly ergini ýa-da izatonik gýlikoza-elektrolit erginini 30 minudyň dowamynda goýberiň.</li>
    <li class="in"><img src="mres/images/dashs.svg" />Eger Hb &lt;5 g/dl bolsa, gan (10 ml/kg) 30 minudyň dowamynda we soňra 10 ml/kg 1-2 sagadyň dowamynda bugşukdyryjy serişdeleri bermezden goýberiň. Çaganyň dem alyş sanyny we pulsyny her 15 minutdan barlap duruň. Eger-de haýsydyr biriniň sany ýygylaşýan bolsa, gan goýbermekligi öýkeniň çişmesiniň emele gelmezligi üçin haýalladyň (gan goýbermeklik boýunça maslahatlar <a href="javascript:location.href='ch10_06.html'">bar 10.6</a> beýan edilen).</li>
    </ul>
                            </li>
    </ul>
    <p class="s2">Aspirasion pnewmoniýa</p>
    <p>Aspirasion pnewmoniýanyň bejergisini gaýragoýulmasyz ölüm howpy barlygy sebäbli geçirmeli.</p>
    <ul>
    <li class="in"><img src="mres/images/buls.svg" />Çagany gapdal ýatyryň, we ony kellesi azyndan 30o galdyrylan ýagdaýda ýatyryň.</li>
    <li class="in"><img src="mres/images/buls.svg" />Çaga kislorod beriň, eger-de ganda kislorod bilen doýgunlylyk &lt;90% bolsa ýa-da (eger pulsoksimetriýa geçirmäge mümkinçilik bolmasa) sianoz, döş kapasasynyň aşaky böleginiň aýdyň içine çekilmekligi bolsa ýa-da dem alyş sany ≥ 70 1 minutda bolsa</li>
    <li class="in"><img src="mres/images/buls.svg" />Damardan ampisillin we gentamisini 7 günüň dowamynda beriň.</li>
    </ul>
    <p class="s1 co6">Gözegçilik</p>
    <p>Şepagat uýasy çaganyň ýagdaýyna azyndan her 3 sagatdan gözegçilik edip durmaly, lukman bolsa azyndan 2 sapar günüň dowamynda. Damardan goýberilýän suwuklyklaryň tizligini her sagatdan barlap durmaly. El-aýaklary sowuk, hassahana gipoglikemiýa bilen ýerleşdirilen, dem alyş ýetmezçiligiň alamatlary bilen/ ýa-da komadaky çagalara ölüm howpy abanyp biler, şol sebäpli bu çagalar mydama dykkatly gözegçilikde bolmaly.</p>
    <ul>
    <li class="in"><img src="mres/images/buls.svg" />Gözegçilik geçiriň, çagada dörän her bir hereketlerindäki ýa-da aňyndaky üýtgeşmeleri, tutgaýy gaýragoýulmasyz duýuň.</li>
    <li class="in"><img src="mres/images/buls.svg" />Çaganyň beden gyzgynyny, pulsyny we dem alyş sanyny (mümkin bolsa arterial basyşyny) ilkinji iki günüň dowamynda her 6 sagatdan barlap duruň.</li>
    <li class="in"><img src="mres/images/buls.svg" />Ganda gýlukozanyň möçberini her 3 sagatdan, çaga aňyna gelýänçä berip duruň.</li>
    <li class="in"><img src="mres/images/buls.svg" />Goýberilýän suwuklyklaryň tizligini hemişe barlap duruň. Eger-de mümkinçilik bar bolsa 100-150 ml kapelnisalary ulanyň. 500 ml ýa-da 1 ml flakonlardan ýa-da haltalardan suwuklyk goýbereniňizde çenden aşa suwuklyk gitmekligine ýol bermäň. Flakony ýa-da haltany bölekleýin boşadyň. Eger-de çenden aşa suwuklyk goýberilmek howpy saklanýan bolsa, nazogastral zont ulanmaklyk howpsyzdyr.</li>
    <li class="in"><img src="mres/images/buls.svg" />Çaga berilýän we çaganyň bölüp çykarýan suwuklyklarynyň möçberini takyk hasaplap duruň.</li>
    </ul>
    <p class="subtit co6">6.2.2 Gyzzyrma (agyr däl)</p>
    <p>Agyr däl gyzzyrmanyň alamatlary dürli-dürlidir we beden gyzgynynyň ýokarlanmagy bilen geçýän başga keselleri ýatladyp bilýär.</p>
    <p class="s1 co6">Kesel kesgidi</p>
    <p>Çagada:</p>
    <ul>
    <li class="in"><img src="mres/images/buls.svg" />beden gyzgynynyň ýokarlanmagy (t-ra ≥ 37,5 °C) barlag wagtynda ýa-da anamnezinde,
    </li>
    <li class="in"><img src="mres/images/buls.svg" />ganyň çalgysy goşmaça ýa-da ekspress-test gyzzyrma goşmaça (pozitiw).</li>
    <li class="in"><img src="mres/images/buls.svg" />barlag wagtynda agyr gyzzyrmanyň alamatlaryň anyklanmadyk:
                            <ul><li class="in"><img src="mres/images/dashs.svg" />aňynyň bozulmagy;</li>
    <li class="in"><img src="mres/images/dashs.svg" />agyr ganazlyk (gemotikrit &lt;15% ýa-da gemoglobin &lt;5 g/dl);</li>
    <li class="in"><img src="mres/images/dashs.svg" />gipoglikemiýa (ganda glýukoza &lt;2,5 mmоl/l, ýa-da &lt;5 mg/dl);</li>
    <li class="in"><img src="mres/images/dashs.svg" />dem alyş bozulmalary;</li>
    <li class="in"><img src="mres/images/dashs.svg" />sary getirme.</li>
    </ul>
                        </li>
    </ul>
    <p>
        <i><b>Bellik:</b> Eger-de çaga ýaşaýan ýerinde gyzzyrma bar bolan ýerden düşen bolsa (endemiýa ojagy) onda oňa ganyň barlagyny geçirip gyzzyrmany tassyklamaklygyň geregi ýok, gyzzyrmany bejeriň.</i>
    </p>
    <p class="s1 co6">Bejergi</p>
    <p>Öý şertlerinde Milli maslahatlaryňyz boýunça birinji hatardaky gyzzyrma garşy serişdeler bilen bejeriň. Aşakdaky nusgalaryň birinji ulanyň:</p>
    <p>Р. falciparum tarapyndan döreýän gaýraüzülmedik gyzzyrma: Artemizininiň esasyndaky derman serişdeleriň toplymynyň haýsydyr birini ulanyp 3 gün bejeriň.</p>
    <ul>
    <li class="in"><img src="mres/images/mtrs.svg" /><b>Artemeter-lýumefantrin</b> 20 mg artemeter we 120 mg lýumefantrin saklaýan kombinirlenen tabletkalar.</li>
    <li class="inn">Kombinirlenen tabletkalaryň möçberleri:
                            <ul><li class="in"><img src="mres/images/buls.svg" />5-&lt;15 kg çaga: 1 tabletka 2 sapar günüň dowamynda, 3 gün;</li>
    <li class="in"><img src="mres/images/buls.svg" />15-24 kg çaga: 2 tabletka 2 sapar günüň dowamynda, 3 gün;</li>
    <li class="in"><img src="mres/images/buls.svg" />&lt;24 kg çaga: 3 tabletka 2 sapar günüň dowamynda, 3 gün.</li>
    </ul>
                        </li>
    <li class="in"><img src="mres/images/mtrs.svg" /><b>Artesunat + amodiahin.</b> Fiksirlenen möçberli kombinirlenen tabletkalar 25/67,5 mg, 50/135 mg, 100/270 mg artesunat/amodiahin.</li>
    <li class="inn">Kombinirlenen tabletkalaryň möçberleri:
                            <ul><li class="in"><img src="mres/images/buls.svg" />Çaga 4 mg/kg artesunat we 10 mg/kg amodiahin 1 sapar günüň dowamynda, 3 gün almaly;</li>
    <li class="in"><img src="mres/images/buls.svg" />3&lt;10 kg çaga: 1 tab (25/67,5) 2 sapar günüň dowamynda, 3 gün almaly;</li>
    <li class="in"><img src="mres/images/buls.svg" />10-18 kg çaga: 1 tabletka (50/135 mg) 2 sapar günüň dowamynda, 3 gün.</li>
    </ul>
                        </li>
    <li class="in"><img src="mres/images/mtrs.svg" /><b>Artesunat + sulfadoksin-pirimetamin.</b> Aýry tabletkalar 50 mg artesunat we 500 mg sulfadoksin-25 mg pirimetamin.</li>
    <li class="inn">Möçberleri:
                            <ul><li class="in"><img src="mres/images/buls.svg" />Çaga 4 mg/kg artesunat 1 sapar günüň dowamynda, 3 gün we 25 mg/kg sulfadoksin -1,25 mg/kg pirimetamin bejerginiň 1-nji güni almaly.</li>
    </ul>
                        </li>
    <li class="inn"><i>Artesunat:</i>
                            <ul><li class="in"><img src="mres/images/buls.svg" />3-&lt;10 kg çaga: 1/2 (ýarty) tabletka 1 sapar günüň dowamynda, 3 gün;</li>
    <li class="in"><img src="mres/images/buls.svg" />≥10 kg çaga: 1 tabletka 1 sapar günüň dowamynda, 3 gün;</li>
    </ul>
                        </li>
    <li class="inn"><i>Sulfadoksin-pirimetamin:</i>
                            <ul><li class="in"><img src="mres/images/buls.svg" />3-&lt;0 kg çaga: 1/2 (ýarty) tabletka 1 sapar günüň dowamynda bejerginiň 1-nji güni;</li>
    <li class="in"><img src="mres/images/buls.svg" />≥10 kg çaga: 1 tabletka 1 sapar günüň dowamynda bejerginiň 1-nji güni.</li>
    </ul>
                        </li>
    <li class="in"><img src="mres/images/mtrs.svg" /><b>Artesunat + meflohin.</b> 50 mg artesunatyň aýratyn tabletkalary we 250 mg meflohin esasynda:</li>
    <li class="inn">Möçberi:</li>
    <li class="inn">Çaga 4 mg/kg artesunat 1 sapar günüň dowamynda, 3 gün we 25 mg/kg meflohini iki ýa-da üç saparlyk almaly.</li>
    <li class="in"><img src="mres/images/mtrs.svg" />Digidroartemizinin + piperahin. Fiksirlenen möçberli kombinirlenen tabletkalar, düzüminde 40 mg digidroartemizinin we 320 piperahin saklaýan.</li>
    <li class="inn">Möçberi:</li>
    <li class="inn">Çaga 4 mg/kg Digidroartemizinin we 18 mg/kg piperahin 1 sapar günüň dowamynda, 3 gün almaly.</li>
    <li class="inn">Kombinirlenen tabletkalaryň möçberleri:
                            <ul><li class="in"><img src="mres/images/buls.svg" />5-&lt;7 kg çaga: 1/2 (ýarty) tabletka (20/160 mg) 1 sapar günüň dowamynda, 3 gün;</li>
    <li class="in"><img src="mres/images/buls.svg" />7-&lt;13 kg çaga: 1 tabletka (20/160 mg) 1 sapar günüň dowamynda, 3 gün;</li>
    <li class="in"><img src="mres/images/buls.svg" />13-&lt;24 kg çaga: 1 tabletka (40/320 mg) 1 sapar günüň dowamynda, 3 gün.</li>
    </ul>
                        </li>
    </ul>
    <p>AIW ýokançly çagalar: Çalt gyzzyrma garşy bejergini geçiriň, ýokarda maslahat berlişi ýaly. Zidowurin we efawirenz alýan çagalara düzüminde artemizin saklaýan kombinasiýalary bellemeklikden gaça durmaly, öňüni alyş maksady bilen ko-trimaksozol alýan näsaglara bolsa, sulfadoksin-pirimetamin bellemejek bolmaly.</p>
    <p><i>P. vivax, P.ovale we P.malariae</i> tarapyndan döredilýän gaýraüzülmedik gyzzyrma.</p>
    <p>Bu parazitler tarapyndan döredilýän öňkisi ýaly 3 günlik hinin bilen bejergä duýgurdyr, sopraky 14 günde primahini dowam etmek bilen. P.vivax tarapyndan döreýän gyzzyrmanyň bejermek üçin kombinirlenen bejergi artemizininiň esasynda berilýär.</p>
    <ul>
    <li class="in"><img src="mres/images/mtrs.svg" />P.vivax tarapyndan döreýän gyzzyrmada 3 günlik kombinirlenen bejergi artemizininiň esasynda, P. Falciparum (artesunat+sulfadoksin+pirimetamiden başgasy) tarapyndan döredilen gyzzyrmadaky ýaly bejergi beriň, primahin 0,25 mg/kg bilen bilelikde, 1 sapar günüň dowamynda iýmit bilen 14 gün beriň.</li>
    <li class="in"><img src="mres/images/mtrs.svg" />Agyzdan berilýän hlorihin bilen bejergini geçiriň umumy möçber 25 mg/kg esasa geçirilen ýagdaýda primahin bilen bile.</li>
    <li class="inn">Möçberi:
                            <ul><li class="in"><img src="mres/images/buls.svg" />Hlorihin başdaky möçber 10 mg/kg esasa geçirilen, soňra 10 mg/kg ikinji gün we 5 mg/kg üçinji gün.</li>
    <li class="in"><img src="mres/images/buls.svg" />Primahin 0,25 mg/kg esasa geçirilen 1 sapar günüň dowamynda iýmit bilen 14 gün.</li>
    </ul>
                        </li>
    <li class="in"><img src="mres/images/mtrs.svg" />Hlorihine gurnukly bolan gyzzyrmany bejermek üçin P.vivax tarapyndan dörän, saýlanylýan derman hökmünde amodiahin, meflohin ýa-da digidroartemizinin+piperahin ulanmaly.</li>
    </ul>
    <p class="s1 co6">Gaýraüzülmeler</p>
    <p class="s2">Ganazlyk</p>
    <img border="0" height="73" onclick="showpic('img/ch06p01.png',1269,863, 'Aýalaryň soluklygy – ganazlygyň alamaty.');" src="img/ch06p01.png" style="float:right;" width="107"/>
    <p>Her bir aýalarynda soluklyk bolan çagalarda gemoglobini ýa-da gemotokriti barlaň. Agyr ganazlygyň ýoklygyna göz ýetiriň. Gemoglobin 5 –den 9,3 г/dl (gemotokrit takmynan 15 we 27% aralygyna) agyr däl ganazlygyň barlygyny görkezýär. Bejergä başlaň demir serişdeleri we foliý turşysy bilen gyzzyrma garşy dermanlary berip bolanyňyzdan soňra ýa-da çaganyň hassahanadan çykaranyňyzdan soňra (demir serişdelerini agyr iýmitlendirmäniň bozulmalary bolan çagalara bermäň).</p>
    <ul>
    <li class="in"><img src="mres/images/mtrs.svg" />Demir serişdesi foliý turşysy bilen gündelik bejergini tabletka ýa-da şire görnüşinde 14 gün beriň (<a href="javascript:location.href='content_pr2.json'">goşundy 2</a>).
                                <ul><li class="in"><img src="mres/images/buls.svg" />Ene-atalara çaga bilen 14 günden
                                    soň gelmekligi haýyş ediň. Bejergini 3 aýyň dowamynda geçiriň, sebäbi 2-4 hepde anemiýany aýyrmak üçin, 1-3 aý bolsa bedende demiriň ätiýaçlandyrmalaryny döretmek üçin gerek bolýar.</li>
    </ul>
                            </li>
    <li class="in"><img src="mres/images/mtrs.svg" />Eger çaga 1 ýaşdan uly bolsa, we
        soňky 6 aýyň dowamynda mebendazol
        almadyk bolsa, oňa 1 möçber (500 mg) 
        mebendazol beriň ankilostomanyň ýa-da wlasoglaw soguljanynyň ýokuşmazlygy üçin (bu ýokançlyklar ýaýran ýerlerinde, <a href="javascript:location.href='content_pr2.json'">goşundy 2</a>).</li>
    <li class="in"><img src="mres/images/mtrs.svg" />Ejesine iýmitlenme boýunça maslahat beriň.</li>
    </ul>
    <p class="s1 co6">Dowamly gözegçilik</p>
    <p>Ejesine saglyk öýüne çaganyň gyzgyny saklansa 3 günden bejergi başlanandan soň ýa-da çaganyň ýagdaýy erbetleşde ondan hem ir gelmelidigini aýdyň. Eger-de çaga täzeden gyzdyryp başlasa, onda ol saglyk öýüne hökman gelmeli.</p>
    <p>Eger-de ejesi gyzgynyň täzeden ýokarlanýanlygy üçin ýüzlense, onuň derman serişdelerini doly alýanlygyna göz ýetiriň we ganyň çalgysyny täzeden geçiriň. Eger-de çaga derman serişdelerini içmedik bolsa, bejergini gaýtalaň. Eger-de ganyň çalgysy edilen bolsa we onuň jogaby goşmaçalygyna galýan bolsa, gyzzyrma garşy ikinji hatardaky derman serişdeleri bilen bejeriň.</p>
    <p>Çaganyň ýagdaýyna beden gyzgynynyň ýokarlanmagynyň başga sebäplerini inkär etmek üçin gaýtadan baha beriň (<a href="javascript:location.href='ch06_01.html'">bap 6.1</a>).</p>
    <p>Eger-de gyzzyrma garşy ikinji hatardaky serişdeler bilen bejergi esasynda çaganyň gyzgyny saklanýan bolsa, ejesine saglyk öýüne gyzdyrmaklygyň beýleki mümkin bolan sebäplerini anyklamaklyk üçin gelmekligi haýyşt ediň.</p>
    

</div>
<script language="Javascript">settextsize();</script>
</body>
</html>