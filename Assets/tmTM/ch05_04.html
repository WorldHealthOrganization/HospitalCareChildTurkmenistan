<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>5.4 Ganly içgeçme</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">

    <p>Dizenteriýa (ganly içgeçme) – bu ýygy arasynda gan bolan suwuk täret (ýöne täretiň ýokarsynda bar bolan gan damjalary däl). Köplenç ony Shigella toparyna degişli bolan bakteriýalar döredýärler we antibiotikler bilen bejergini talap edýärler. Dizenteriýa ömre howp salýan gaýraüzülmeleri, içege perforasiýasyny (deşilmegini), toksiki megakolony we gemolitiko-uremiki sindromy döredip bilýär.</p>
    <p class="s1 co5">Kesel kesgidi</p>
    <p>Ganly içgeçme kesel kesgidi çagada ýygy suwuk gan gatyşykly täret bolsa goýulýar. Barlag wagtynda anyklap boljak beýleki alamatlar:</p>
    <ul>
    <li class="in"><img src="mres/images/bsqs.svg" />içinde agyry;</li>
    <li class="in"><img src="mres/images/bsqs.svg" />beden gyzgynynyň ýokarlanmagy;</li>
    <li class="in"><img src="mres/images/bsqs.svg" />tutgaý;</li>
    <li class="in"><img src="mres/images/bsqs.svg" />gowşaklyk, hereketleriň peselmegi;</li>
    <li class="in"><img src="mres/images/bsqs.svg" />suwsyzlygyň alamatlary (<a href="javascript:location.href='ch05_02.html'">bap 5.2</a>);</li>
    <li class="in"><img src="mres/images/bsqs.svg" />göni içegäniň gaçmagy (düşmegi).</li>
    </ul>
    <p class="s1 co5">Bejergi</p>
    <p>Ganly içgeçmeli köp çagalary ambulator şertlerde bejerip bolýar.</p>
    <ul>
    <li class="in"><img src="mres/images/mtrs.svg" />Hassahana ýerleşdiriň:
                        <ul><li class="in"><img src="mres/images/dashs.svg" />2 aýdan kiçi çagalary;</li>
    <li class="in"><img src="mres/images/dashs.svg" />gowşak, içiniň çişmegi we içinde agyry bolan çagalary we tutgaýly çagalary;</li>
    <li class="in"><img src="mres/images/dashs.svg" />beýleki çagalary öý şetrlerinde hem bejerseň bolýar.</li>
    </ul>
                    </li>
    <li class="in"><img src="mres/images/mtrs.svg" />Agyzdan berilýän antibiotik (5 günüň dowamynda), siziň ýaşaýan ýeriňizde Shigella ştammlarynyň köpüsiniň guýdur bolan.
                        <ul><li class="in"><img src="mres/images/dashs.svg" />Ege-de antibiotiklere duýgurlygy anyklanmadyk bolsa, siprofloksasin 15 mg/kg iki sapar günüň dowamynda 3 gün beriň. Eger-de Shigella ştammlarynyň duýgur bolan antibiotikleri belli bolsa ýerli maslahatlar boýunça hereket ediň.</li>
    <li class="in"><img src="mres/images/dashs.svg" />Agyr ýagdaýdaky çagalara damardan ýa-da sanjym görnüşinde seftriakson 50-80 mg/kg 3 gününň dowamynda beriň, ony şeýle-de ikinji hataryň antibiotigi hökmünde hem ulansa bolar.</li>
    </ul>
                    </li>
    <li class="in"><img src="mres/images/mtrs.svg" />Suwly içgeçmedäki ýaly çaglara sinkiň serişdelerini beriň.</li>
    </ul>
    <p>
        <i><b>Bellik:</b> Shigella ştammlarynyň ampisilline, Kotrimaksazola, hloramfenikola, nalidiksin kislota, gentamisine, tetrasikline, gentamisine sefalosporinleriň birinji we ikinji nesliniň derman serişdelerine durnuklydygy anyklanandyr. Şol sebäpli bu dermanlar bilen bejerginiň netijeliligi pes bolar. Şeýle-de käbir ýurtlarda, Shigellanyň siprofloksasine durnuklylygynyň artanlygy hem mälimdir.</i>
    </p>
    <p class="s1 co5">Dowamly gözegçilik</p>
    <p>Dowamly gözegçiligi 2 günden geçirmeli. Dowamly gözegçilik wagtynda çaganyň ýag-daýynyň gowulaşýanlygyna serediň, Beden gyzgyny kadalaşdymy, täretiniň sany we onda gan azaldymy, işdäsi oňatlaşdymy.</p>
    <ul>
    <li class="in"><img src="mres/images/mtrs.svg" />Eger-de 2 günden ýagdaýy gowulaşmasa:
                        <ul><li class="in"><img src="mres/images/mtrs.svg" />başga kesel kesgitlemesiniň barlygyny barlaň (<a href="javascript:location.href='content_2.json'">bap 2</a>);</li>
    <li class="in"><img src="mres/images/mtrs.svg" />birinji beren antibiotik serişdäňizi aýyryň; ýaşaýan ýeriňizde Shigella garşy netijeli bolan ikinji hatardaky antibakterial serişdäni çaga beriň (möçberler <a href="javascript:location.href='content_pr2.json'">goşundy 2</a> beýan edilen).</li>
    </ul>
                    </li>
    <li class="in"><img src="mres/images/buls.svg" />Eger-de iki sany antibakterial serişdäniň iki günläp yzygiderli bereniňizde çaganyň ýagdaýy gowulaşmadyk bolsa, başga kesel kesgitlemesiniň barlygyny barlaň (pediatriýa boýunça standart okuw kitaplaryna seret).
                        <ul><li class="in"><img src="mres/images/dashs.svg" />Amýebiaz bolan ýagdaýynda metronidazol (10 mg/kg, 3 sapar günüň dowamynda, 5 gün) beriň.</li>
    </ul>
                    </li>
    <li class="in"><img src="mres/images/mtrs.svg" />Eger-de hassahana şertlerinde bejergini talap edýän başga kesel tapylan bolsa, çagany hassahana goýberiň. </li>
    </ul>
    <p class="s2">&lt;2 aýlykdan kiçi bäbekler. </p>
    <p> Bäbeklerde hirurgiki keseliň (mysal üçin içege inwaginasiýasynyň, barlygyny barlaň we gerek bolan ýagdaýynda hirurgyň ýanyna ýollaň. Dizenteriýa bäbek-lerde we kiçi ýaşly çagalarda seýrek duş geçýär, ýöne muňa seretmezden olarda ömre howp salýan bakterial sepsisi inkär etmelidir (<a href="javascript:location.href='ch09_04.html'">bap 9.4</a>).</p>
    <ul>
    <li class="in"><img src="mres/images/mtrs.svg" />Sepsis guman edilen ýagdaýlarda bäbeklere seftriakson sanjym ýa-da damardan (100 mg/kg) 1 sapar 5 gün beriň.</li>
    </ul>
    <p class="s2">Agyr iýmitlendirmäniň bozulmalary bolan çagalar </p>
    <p>Bu çagalary alyp barmagyň umumy düzgünleri beýan edilen (<a href="javascript:location.href='content_7.json'">bap 7</a>).</p>
    <ul>
    <li class="in"><img src="mres/images/mtrs.svg" />Ilki şigellýozy bejeriň, soňra bolsa amebiazy, kliniki alamatlaryň esasynda, eger-de laborator barlaglary geçirmäge mümkinçilik bolmasa.</li>
    <li class="in"><img src="mres/images/mtrs.svg" />Eger-de mümkin bolsa täretde trofizoitler Entamoeba histolytica gyzyl gan öýjüklerinde bar bolsa, amebiazyň bejergisini geçiriň. Şeýle-de täretde lýambliýa trofozoitleriň barlygyny barlaň we olar ýüze çykarylan wagtynda, bejeriň.</li>
    </ul>
    <p class="s1 co5">Goldaýjy bejergi</p>
    <p>Goldaýjy bejergi suwsyzlygyň öňüni almaklygyny we bejergisini we iýmitlendirmäni dowam etmekligi öz içine alýar. Agyr iýmitlendirmäniň bozulmalary bolan we ganly içgeçmeli çagalaryň goldaýjy idegi şeýle-de  beýan edilen (<a href="javascript:location.href='content_7.json'">bap 7</a>).</p>
    <p>Hiç wagt çagalara içindäki we rektal agyryny aýyrýan simptomatiki serişdeleri we täretiň ýygylygyny azaldýan serişdeleri bermäň, sebäbi bu serişdeler çaganyň ýagdaýyny erbetleşdirmegi mümkin.</p>
    <p class="s2">Suwsyzlygyň bejergisi</p>
    <ul>
        <li class="in"><img src="mres/images/mtrs.svg" /> Suwsyzlygyň derejesini anyklaň we gabat gelýän A, B we W meýilnamalar boýunça görkezmelere görä bejeriň (<a href="javascript:location.href='sh15.html'">nusga 15</a>, <a href="javascript:location.href='sh14.html'">nusga 14</a> we <a href="javascript:location.href='sh13.html'">13</a>).</li>
    </ul>
    <p class="s2">Çaganyň iýmiti</p>
    <p>Ganly içgeçmeli çaga adekwat iýmitlenmäni ýola goýmaklyk örän möhümdir, sebäbi ganly içgeçme çaganyň işdäsini kemeldip bilýär. Emma ýygy-ýygydan naharlamaklyk çaganyň işdäsiniň ýoklygy sebäpli belli bir kynçylyklary döredýär. Çaganyň işdäsiniň açylmaklygy ýagdaýynyň gowulaşýanlygynyň alamatydyr.</p>
    <ul>
    <li class="in"><img src="mres/images/mtrs.svg" />Keseliň hemme döwründe çagany ýygy-ýygydan emdirmeklik möhümdir, sebäbi çaga syrkaw wagty
        sagdyn wagty bilen deňeşdireniňdäkiden az emýär.</li>
    <li class="in"><img src="mres/images/mtrs.svg" />6 aýdan ýokary çagalar adaty iýmiti iýmelidirler. Çagany iýmitlendirmäge höweslendirjek boluň, oňa
        gowy görýän iýmitlerini beriň.</li>
    </ul>
    <p class="s1 co5">Gaýraüzülmeler</p>
    <ul>
    <li class="in"><img src="mres/images/buls.svg" />Suwsyzlyk. Suwyzlyk ganly içgeçmede ýygy duş gelýän gaýraüzülmedir, bu çagalarda suwsyzlygyň derejesini beýleki gaýraüzülmelere seretmezden anyklamaly we görkezmeler esasynda A,B we W meýilnamalar boýunça bejermeli.</li>
    <li class="in"><img src="mres/images/buls.svg" />Bedende kaliniň mikdarynyň azalmagy. Onuň öňüni çaga ORS erginini bermek bilen (görkezmeler bar wagtynda) ýa-da kaliýe baý bolan iýmitleri, banan, ýa-da goýy gök ýaprakly iýmitleri bermek bilen almak bolar.</li>
    <li class="in"><img src="mres/images/buls.svg" />Ýokary gyzdyrma. Eger-de çaga ýokary gyzdyrýan bolsa (≥ 39 °C) we ýokary gyzgyn çaganyň ýagdaýyny erbetleşdirýän bolsa, parasetamol beriň.</li>
    <li class="in"><img src="mres/images/buls.svg" />Göni içegäniň gaçmasy. Ýuwaşlyk bilen göni içegäniň gaçan bölegini hirurgiki ellik bilen ýa-da çig matanyň kömegi bilen ýerine salyň. Ýa-da sulfat magniniň ýyly goýy erginini taýýarlaň we göni içegä kompress ýaly edip goýuň, bu hem çişi aýyrmaklyk bilen içegäniň gaçmazlygyna kömek edýär.</li>
    <li class="in"><img src="mres/images/buls.svg" />Tutgaý. Bir saparlyk tutgaý çagalarda köp duşýar. Eger-de tutgaý gaýtalanýan bolsa ýa-da uzaga çekse diazepam beriň (<a href="javascript:location.href='sh09.html'">nusga 9</a>). Bu ýagdaýlarda diazepamy rektal ulanmakdan gaça duruň. Hemişe gipoglikemiýanyň barlygyny barlaň (<a href="javascript:location.href='sh09.html'">nusga 9</a>).</li>
    <li class="in"><img src="mres/images/buls.svg" />Gemolitiko-uremiýa sindromy. Ganly içgeçmeli çagalaryň bedeninden gemorragiki örgünleriň bolan, ýa-da aňynyň tutuk bolup, oligo ýa-da anuriýa ýagdaýlary bolsa we bu ýagdaýy barlamhana derňewleriniň esasynda düşündirip bolmasa, onda gemolitiko –uremiýa sindromyny (GUS) guman ediň.</li>
    <li class="in"><img src="mres/images/buls.svg" />Toksiki megakolon. Toksiki megakolon adaty ýokary gyzdyrma, garnyň çişmegi, içinde agyynyň döremegi, palpasiýada agyry, içege peristaltikasynyň ýoklygy, tahikardiýa, suwsyzlyk bilen ýüze çykýar. Damardan suwuklyklary suwsyzlygy aýyrmak üçin goýber-iň, nazogastral zont goýuň we antibakterial bejergini başlaň.
    </li>
    </ul>
    <p>Bejergi boýunça has takyk maglumatlary standart pediatriýa boýunça okuw kitaplaryndan tapyp bolar.</p>
    

</div>
<script language="Javascript">settextsize();</script>
</body>
</html>