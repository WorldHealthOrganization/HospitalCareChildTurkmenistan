<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>8.7 Palliatiw bejergi we keseliň terminal ýagdaýynda berilýän kömek</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">

    <p>AIW-ýokançly çagada köplenç diskomfort ýagdaýy bolýar, şol sebäpli hem bu çagalara palliatiw bejergini bermeklik möhümdir. Hemme kymçylyklary ejesi bilen bile çözüň we bu barada hemme saglygy goraýyş işgärlerini habarly ediň (agşamky işleýänleri hem). Palliatiw bejergini hassahanada däl-de öý şertlerinde geçirmekligi ara alyp maslahatlaşyň. Käbir agyryny aýyryjy serişdeleri çagalarda bar bolan agyryny ýa- da jebirli ýagdaýlary (mysal üçin, gyzylödegiň kandidozynda ýa-da tutgaýda) aýyrmak üçin bermeklik çagalaryň ömrüniň galan günleriniň hilini gowulandyryp biler.
    </p>
<p>Palliatiw bejergini geçiriň, haçan-da:</p>
<ul>
<li class="in"><img src="mres/images/dashs.svg" />çaganyň ýagdaýy progressiw erbetleşýän bolsa;</li>
<li class="in"><img src="mres/images/dashs.svg" />keseli bejermek üçin hemme kömek berilen bolsa.</li>
</ul>
<p>AIW/AIDS-li çagalaryň ene-atalaryna çagalarynyň ölüminiň ýakynlaşmagy bilen berilýän goldaw keseliň terminal ýagdaýynda berilýän kömegiň bir bölegi bolup durýar. Ene-atalara palliatiw bejergini öýde geçirmeklige synanyşýandyklary üçin goldaw bermeli, çaga zerurlyksyz ýagdaýlarda hassahanada galmaz ýaly.</p>
<p class="subtit co8">8.7.1 Agyry sindromyny aýyrmaklyk</p>
<p>AIW-ýokançly çagalarda agyry sindromyny aýyrmaklyk bar bolan dowamly kesellerde, orak şekilli öýjükli anemiýaly çagalaryňky ýaly prinsipde geçirilýär. Berilýän kömegiň ýerlikligidine we ýerli däpler bilen gabat gelýänligine üns bermeli.</p>
<ul>
<li class="in"><img src="mres/images/buls.svg" />Analgetik derman serişdelerini iki tapgyrda beriň, näsagyň nähili agyryny geçirýänligine laýyklykda-
    gowşak, orta derejeli ýa-da güýçli agyry.</li>
<li class="in"><img src="mres/images/buls.svg" />Analgetik serişdeleri yzygiderli ulanylmaklygyny gazanmaly, möçberi diňe bir çaganyň içinde güýçli agyry gaýtadan dörände bermän.</li>
<li class="in"><img src="mres/images/buls.svg" />mümkin boldygyça agyzdan berilýän analgetikleri ulanmaklyk (sanjym görnüşindäki serişdeleriň azlyri hem agyryly sebäpli.</li>
<li class="in"><img src="mres/images/buls.svg" />analgetikleri indiwidual ölçemeklik, sebäbi her bir çagada netijeliligi gazanmaklyk üçin dürli möçberler gerek bolmagy mümkin.</li>
</ul>
<p>Agyry sindromy netijeli aýyrmaklyk üçin indiki derman serişdelerini ulanyň:</p>
<p><b>Gowşak agyry: </b> mysal üçin kelle agyry.</p>
<ul>
<li class="in"><img src="mres/images/mtrs.svg" />aýdan uly agyzdan dermanlary içip bilýän çagalara parasetamol ýa-da ibuprofen beriň. 3 aýlykdan kiçi çagalara diňe parasetamol beriň.
					<ul><li class="in"><img src="mres/images/dashs.svg" />Parasetamol -10-15 mg/kg her 4-6 sagatdan;
                    </li>
<li class="in"><img src="mres/images/dashs.svg" />Ibuprofen -5-10 mg/kg her 6-8 sagatdan.</li>
</ul>
				</li>
</ul>
<p><b>Orta derejeli ýa-da güýçli agyry</b> ýokarda agzalan derman serişdeleriň netijeliligi pes, güýçli täsir edýän opiodleri ulanyň.</p>
<ul>
<li class="in"><img src="mres/images/mtrs.svg" />Morfin agyzdan ýa-da damardan akymlaýyn her 4-6 sagatdan ýa-da damardan damjalaýyn ediň.</li>
<li class="in"><img src="mres/images/mtrs.svg" />Eger-de morfin gowy agyryny aýyryjy täsiri bermeýän bolsa, ony beýleki opioidler bilen çalşyň, fentanil
    ýa-da gidromorfin ýaly.</li>
</ul>
<p>
	<i><b>Bellik:</b> Dem alyşyň bozulmagynyň alamatlarynyň döremegine dykkatlylyk bilen üns beriň. Еger-de bedeniň derman serişdä öwrenişmegi bolsa, onuň möçberini köpeltmeli, agyryny aýyrmagyny öňki derejede saklamak üçin.</i>
</p>
<p>Goşmaça derman seişdeleri: Belli bir subut ediji maglumatlar ýok, adýuwant bejerginiň ýa-da onuň belli bir görnüşleriniň agyry sindromy doly aýyrýanlygy, mysal üçin neýropatiki agyry, süňklerdäki agyry, myşsalaryň spazmy bilen bagly agyry esasan hem çagalarda, barada maglumat ýok. Ýygy ulanylýan dermanlara diazepam – myşsalaryş spazmynda, karbamazepin – newralgiýa agyryda we kortikosteroidler (mysal üçin deksametazon) –sowuklamadaky çiş sebäpli nerw damarlarynyň gysylmagy sebäpli döreýän agyry.</p>
<p class="s1 co8">Lukmançylyk emleri geçirilende we deriniň we nemli bardalaryň agyryly zeperlenmelerinde agyrsyzlandyrmanyň geçirilişi</p>
<p>Ýerli anestetikler: deriniň ýa-da nemli bardalaryň agyryly zeperlenmelerinde, şeýlede agyryly emelleri geçirilende 1-2% lidokaion; deriniň we nemli bardalaryň agyryly zeperlenmelerinde ýerli ulanylýar:</p>
<ul>
<li class="in"><img src="mres/images/mtrs.svg" />iýmitlenmeden öň agyz boşlugyndaky agyryly ýaralara hasany ölläp goýuň (bu emi geçireniňizde ellik geýiň), lidokainiň täsiri 2-5 minutdan başlanýar;</li>
<li class="in"><img src="mres/images/mtrs.svg" />tetrakain adrenalin we kokain bilen: hasany eziň we açyk ýaralaryň üstüne goýuň, bu esasan hem tikinleri goýanda amatly bolýar.</li>
</ul>
<p class="subtit co8">8.7.2 Anoreksiýadaky, gaýtarmada we ýürek bulanmadaky kömek</p>
<p>Keseliň terminal tapgyrynda işdäniň kesilmekligi kynlyk bilen bejerilýär. Çagalara ideg edýänlere muňa seretmezden çagany iýmitlendirmeklige göwnetjek bolmaklygy maslahat beriň we bu ýagdaýda:</p>
<ul>
<li class="in"><img src="mres/images/buls.svg" />iýmiti uly bolmadyk möçberlerde, esasan hem irden çaganyň aç wagtynda bermeklik gowy;</li>
<li class="in"><img src="mres/images/buls.svg" />gyzgyn naharyň ýerine sowuk nahar bermeklik;</li>
<li class="in"><img src="mres/images/buls.svg" />duzly we ajy naharlary bermezlik;</li>
<li class="in"><img src="mres/images/buls.svg" />eger-de çagada güýçli ýürek bulanma ýa-da gaýratma bolsa agyzdan metoklopramid (1–2 mg/kg) her 2–4 sagatdan görkezmeler boýunça beriň.</li>
</ul>
<p class="subtit co8">8.7.3 Ýatmakdan hamyň duýmazlygynyň öňüni alnyşy we bjerilişi</p>
<p>Çagalara ideg edýänlere ýatan çagalary her 2 sagatdan öwürip durmaklygy maslahat beriň. Eger-de hamyň ýatmakdan ýaňa duýmazlygy emele gelen bola, onda olaryň gury we arassa bolmaklygyna serediň. Agyryny ýeňilleşdirmek üçin ýerli agyry aýyryjy serişdeleri , mysal üçin tetrakain adrenalin we kokain bilen ulanyň.</p>
<p class="subtit co8">8.7.4 Agyz boşlygynyň idegi</p>
<p>Çagalara ideg edýänleri çagalaryň agyz boşlygyny her iýmitlendirmeden soň çaýkap durmalydygyny aýdyň. Eger agyz boşlugynda ýaralar emele gelen bolsa, onda olary arassa mata dolap arassa suw ýa-da duzly ergin bilen süpüriň. Agyz boşlygynyň ýaralaryny 0,25% ýa-da 0,5% gensianwioletiň ergini bilen süpüriň. Eger çaga gyzdyrýan bolsa, ýa-da onda agyry zerarly biynjalyk bolsa, parasetamol beriň. Käbir derejede agyryny çaga bir bölejik hasa dolanan buz bölegini sormak üçin berlende aýyryp bolar. Eger çagany emzikli çüýşe bilen emdirýän bolsalar, munuň ýerine çemçe ýa-da käse ulanmaklygy maslahat beriň. Eger çagany emzikli çüýşe bilen emdirmeklik dowam edilýän bolsa, onda her bir naharlanmadan öň emzigi ýuwmaklygy maslahat beriň.</p>
<p>Agyz boşlygynyň kandidozynda nemli bardanyň zeperlenen ýerlerini mikonazolyň geli bilen günüň dowamynda azyndan 3 sapar 5 gün süpüriň ýa-da 1 ml nistatiniň suspenziýasyny 4 sapar günüň dowamynda 7 gün beriň, suspenziýany ýuwaşlyk bilen agzyň bir burçuna guýmak bilen, derman zeperlenen ojaklara barar ýaly.</p>
<p>Eger-de ikilenji bakterial ýokanç sebäpli agyz boşlugyndan iriň gelýän bolsa, tetrasiklin ýa-da hloramfenikol çalgyny ulanyň. Agyz boşlugyndan ýaramaz ys gelen wagtlarynda benzilpenisilliniň sanjymyny (50 000 ЕД/kg her 6 sagatdan) beriň we goşmaça metronidazoluň suspenziýasyny (7,5 mg/kg her 6 sagatdan) 7 günüň dowamynda beriň.</p>
<p class="subtit co8">8.7.5 Dem alyş ýollarynyň geçirijiligini üpjün ediň</p>
<p>Esasy üns çaganyň ejir çekmekligini azaltmaklyga gönükdirilen bolmaly, onuň ýaşyny uzaltmaklyga dälde.</p>
<p class="subtit co8">8.7.6 Psihososial goldaw</p>
<p>AIW-ýokançly çagalaryň hossarlaryna keseliň terminal ýagdaýynda psihososial goldawy bermeklik bu näsaglara kömek bermekligiň wajyp nukdaýnazarlarynyň biri bolup durýar. Belli bir edilmeli hereketler çaganyň öýde, hassahanada ýa-da hospisde ýerleşenligine bagly bolup durýar. Öý şertlerinde uly kömegi garyndaşlary we dost-ýarlary berip bilýär.</p>
<p>AIW/AIDS näsaglara kömek beriji toparlar we bar bolan öýdäki maksatnamalar bilen ýakyn arabaglanyşykda boluň. Ene-atalardan bu toparlar tarapyndan goldaw berilýänligini soraň. Eger-de aragatnaşyk ýok bolsa, maşgala agzalary bilen bu toparlar bilen aragatnaşykda bolmaklygy ara alyp maslahatlaşyň.</p>


 

</div>
<script language="Javascript">settextsize();</script>
</body>
</html>