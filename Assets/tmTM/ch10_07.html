<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>10.7 Kislorod bilen bejergi</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">


  <p class="s1 co10">Görkezme</p>
  <p>Kislorod bilen bejergi geçirilip bolýan ýerlerinde, bu pulsoksimetriýanyň görkezijilerine esaslanan bolmaly (aşak seret). Çagalara kislorody ganyň kislorod bilen doýgunlygy &lt;90% bolan ýagdaýlarynda beriň. Pulsoksimetriýa geçirip bolmaýan ýerlerinde, kisloroda bolan mätäçligi amaly alamatlar esasynda çözmeli, ýöne bu ynamly däldir.</p>
  <p>Kislorody agyr pnewmoniýaly, bronhiolitli, bronhial dem gysmaly çagalara bermeli, eger-de olarda aşakdaky alamatlar bar bolsa:</p>
  <ul>
  <li class="in"><img src="mres/images/bsqs.svg" />sentral sianoz;</li>
  <li class="in"><img src="mres/images/bsqs.svg" />icip bilmeýän çagalar (eger bu dem ýetmezçiligi bilen esaslanan bolsa).</li>
  <li class="in"><img src="mres/images/bsqs.svg" />döş kapasasynyň aşaky böleginiň aýdyň içine çökmekligi;</li>
  <li class="in"><img src="mres/images/bsqs.svg" />dem alyş sany 70/minutda we ondan hem köp;</li>
  <li class="in"><img src="mres/images/bsqs.svg" />hykylap dem alyş (bäbeklerde);</li>
  <li class="in"><img src="mres/images/bsqs.svg" />aňynyň peselme alamatlary.</li>
  </ul>
  <p class="s1 co10">Kislorodyň çeşmeleri</p>
  <p>Kislorodyň çeşmesi hemişe elýeter bolmaly. Kislorodyň esasy iki sany çeşmesi bu ballonlar we kislorod konsentratorlarydyr. Enjamlaryň hemme bölerkleriniň bir-birine gabat gelýänligini barlamaklyk örän wajypdyr.</p>
  <p class="s2">Kislorod ballonlary we konsentratorlary</p>
  <p>Kislorod ballonlary we konsentratorlary bilen ulanylýan enjamlaryň sanawy we olaryň ulanylyşy BSGG-yň kislorod bilen bejergi we kislorodyň çeşmeleriniň ulanylyşy gollanmalarynda beýan edilen.
  </p>
  <p class="s1 co10">Kislorodyň berlişi</p>
  <img border="0" height="84" onclick="showpic('img/ch10p06.png',1658,1462, 'Kislorod bilen bejergi: dogry ýerleşdirilen we ýelmeç bilen ýelmenen nazal wilka.');" src="img/ch10p06.png" style="float:right;" width="95"/>
  <p>Kislorody nazal wilkalaryň kömegi bilen (burun kanýulalary) bermek bolýar. Nazal wilkalary ulanmaklyk hemme ýagdaýlarda amatlydyr, sebäbi olary ulanmak howpsyz, inwaziw däl, ynamly we burun deşikleriniň dykylmagyny döretmeýär.</p>
  <p>Burun we burun-bogaz kateterleri
    diňe burun kanýulalary ýok wagtynda alternatiwa hökmünde ulanyp bolýar. Kislorodly şlemlary ulanmaklyk maslahat berilmeýär. Ýüz maslkalary 100% kislorody bermeküçin diňe reanimasion çäreler geçirilende bermeli.</p>
  <p><i><b>Nazal wilka (burun kanýulasy)</b></i> Iki sany keltejik buruna dykylýan trubkadyr. Olary buruna çuň bolmadyk ýagdaýda salyň we ýelmeç bilen näsagyň duluklarynda ýelmäň (surata seret). Burunyň nemden arassa bolmaklygyna gözegçilik edip durmaly, sebäbi burundan gelýän suwuk nem howanyň geçmekligine päsgelçilik edip biler.</p>
  <ul>
  <li class="in"><img src="mres/images/mtrs.svg" />Kislorodyň akymyny 1–2 l/min (0,5 l/min bäbekler üçin) edip bellik ediň dem alanda 40% kislorodyň konsentrasiýasy bolar ýaly. Nazal wilkalar ulanylanda kislorody çyglandyrma geregi ýok.</li>
  </ul>
  <p><i><b>Nazal kateter</b></i> 6 ýa-da 8 kalibrli (Şarýer şkalasy boýunça), burun boşlygynyň yzky bölegine salynýar. Kateteri burun ganatjyklaryndan gaşyň başlanýan ýerine çenli çuňlyga salyň.</p>
  <img border="0" height="96" onclick="showpic('img/ch10p07.png',1430,1630, '');" src="img/ch10p07.png" style="float:right;" width="84"/>
  <ul>
  <li class="in"><img src="mres/images/mtrs.svg" />Kislorodyň akymyny 1–2 l/min edip belläň. Nazal kateterler ulanylanda kişlorody çyglandyrmagy geregi ýok.</li>
  </ul>
  <p><i><b>Burun-bogaz kateteri.</b></i> 6 ýa-da 8 kalibrli (Şarýer şkalasy boýunça), bogaza göni kiçi diliň aşagy bilen salynýar. Kateteri salyş çuňlygy gulagyň ýumşak ýerinden burunyň gyrasyna çenli bolan aralyga deň (ýokarda görkezilen surata seret). Eger kateteri has çuň salynsa, onda çagada gaýtarma döremegi mümkin we seýrek ýagdaýlarda aşgazanyň dartylylmagyna getirmegi mümkin.</p>
  <ul>
  <li class="in"><img src="mres/images/mtrs.svg" />Kislorodyň akymyny 1–2 l/min ediş bellik ediň. Kislorod bermekligiň akymyny güýçlendirilmezligine gözegçilik edip durmaly, sebäbi bu aşgazanyň dartylmagyna getirmegi mümkin. Kislorody çyglandyrmak gerek.</li>
  </ul>
  <p class="s1 co10">Gözegçilik</p>
  <p>Şepagat uýalaryny nazal wilkalary ýa-da kateterleri dogry ulanmaklygy we dogry berkitmekligi öwrediň. Enjamlaryň dogry işleýänligine mydama gözegçilik edip duruň we wiklany ýa-da kateteri günüň dowamynda azyndan iki sapar arassalap duruň.</p>
  <p>Çaganyň ýagdaýyny azyndan her 3 sagatdan barlap duruň her bir döräp biljek kynçylyklary ýüze çykarmak üçin:</p>
  <ul>
  <li class="in"><img src="mres/images/buls.svg" />ganyň kislorod bilen doýgunlylygyny pulsoksimetriýa kömegi bilen;</li>
  <li class="in"><img src="mres/images/buls.svg" />nazal wilkanyň ýa-da kateteriň ýerinden süýşmegi;</li>
  <li class="in"><img src="mres/images/buls.svg" />kislorod berlişiniň jebisliliginiň bozulmagy;</li>
  <li class="in"><img src="mres/images/buls.svg" />kislorod berilişiniň tizliginiň nädogrylygy;</li>
  <li class="in"><img src="mres/images/buls.svg" />dem alyş ýollarynyň nem bilen dykylmaklygy (nemli fitil bilen ýa-da sorujynyň kömegi bilen arassalan).</li>
  </ul>
  <p class="s1 co10">Pulsoksimetriýa</p>
  <p>Ganyň kislorod bilen doýgunlygynyň (SaO₂) kada derejeleri, deňiz derejesinde ýerleşýän sebide ýaşaýanlar üçin 95-100% tutýar; agyr pnewmoniýada ganyň kislorod bilen doýgunlygy peselýär. Kislorody adaty SaO₂ &lt;90% bolanda bellenilýär (otagyň temperaturasy şertlerinde ölçenilýär). Deňiz derejesinden ýokarda ýaşalýan sebitlerde ýa-da kislorodyň pes ätiýaçlyklary bolan ýyrlerde kislorody bellemek üçin başga görkezijiler bolýar. Bedeniň kisloroda bolan reaksiýasyny pulsoksimetriň kömegi bilen anyklap bolýar, sebäbi SaO₂ görkezijileri köpelmeli, egerde çaganyň öýkeni bilen bagly keseli bar bolsa (eger çagada doga ýürek kemisligi bar bolsa SaO₂ görkezijileri üýtgemeýär). Pulsoksimetriň görkezijileriniň kömegi bilen kislorodyň berliş akymyny möçberlemek mümkin SaO₂ &gt;90% stabil görkezijilerini, kislorody artykmaç ulanman almak bolar.</p>
  <p class="s1 co10">Kislorod bilen bejerginiň dowamlylygy</p>
  <p>Kislorod bermekligi dowam ediň öý temperaturasynda SaO₂ >90% derejesi saklanýança. Eger çaganyň ýagdaýy gowulaşsa ýa-da stabil ýagdaýda bolsa, kislorod bermekligi birnäçe minutlyk saklaň. Eger SaO₂ 90% ýokarda saklansa, kislorody öçüriň, ýöne bu görkezijini ýarym sagatdan we soňra her 3 sagatdan kislorod aýrylan günüň dowamynda barlap duruň, çaganyň ýagdaýynyň stabil saklanýanlygyna göz ýetirmeklik üçin. Eger pulsoksimetr ýok bolsa, çaganyň umumy alamatlaryna esaslanmaly, olar az ynamlydyrlar (ýokarda serediň).</p>
  

</div>
<script language="Javascript">settextsize();</script>
</body>
</html>