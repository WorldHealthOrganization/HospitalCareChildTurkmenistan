<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>1.2 Gaýragoýulmasyz sortlamaklygyň (saýlamaklygyň), tapgyrlarynyň gysgaça häsiýetnamasy, anyklamaklyk we bejergi</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">
<p>
Gaýragoýulmasyz saýlamaklyk, anyklamaklyk we bejermek hadysalary nusgalarda görkezilen <a href="javascript:location.href='content_1.json'">nusga 2–11</a> Ilki bilen gaýragoýulmasyz alamatlaryň, bu hadysany üç sany indiki tapgyrlara bölmek bilen barlygyny barlaň:
</p>
<ul>
    <li class="in"><img src="mres/images/buls.svg" /><span class="co1">Tapgyr 1.</span>
        Eger dem ayş ýollarynyň geçirijiliginiň ýa-da dem alyş bilen bagly kynçylyk bar bolsa, derrew dem alyş ýollarynyň geçirijiligini dikeltmäge gönükdirilen bejergä başlaň. Dem alyş ýollarynyň geçirijiligini goldaň we kislorod beriň.</li>
    <li class="in"><img src="mres/images/buls.svg" /><span class="co1">Tapgyr 2.</span>
        Derrew çagada indiki haýsydyr-bir bozulmalaryň barlygyny barlaň: şok, aňynyň bozulmagy, tutgaý, içgeçme agyr suwsyzlygyň alamatlary bilen. Kislorod beriň we gaýragoýulmasyz infuzion bejergini geçirip başlaň. Daşky gan akma bolan şikeslerde, ýara gysyjy daňyny, indiki ganakmany togtatmak üçin goýuň.</li>
    <li class="in"><img src="mres/images/buls.svg" /><span class="co1">Tapgyr 3.</span>
        Çaganyň aňyndalygyny we onda tutgaýyň ýoklygyny derrew barlaň. Gipoglikemiýa bar ýagdaýynda derrew damardan glýukozanyň erginini guýuň, we/ýa-da tutgaýda- tutgaýa garşy serişdeleri ediň.</li>
</ul>
<p><b>Gaýragoýulmasyz alamatlaryň barlygy anyklananda:</b></p>
<ul>
    <li class="in"><img src="mres/images/buls.svg" />Kömek üçin ýokary hünäri bolan, işgär bar bolsa saglygy goraýyş işgärini çagyryň, ýöne her bir ýagdaýda bejergini gijikdirmäň. Asudalygy saklaň we kömege iş ýoldaşlaryňyzy çagyryň, mümkin çaga birbada birnäçe em geçirmeklik gerek bolar. Tejribeli lukman çagany barlamagy esasy hemme kynçylyklary ýüze çykarmaklygy dowam etmeli we be-jergi taktikasyny saýlamaly (<a href="javascript:location.href='content_2.json'">bap 2</a>)</li>
<li class="in"><img src="mres/images/buls.svg" />Gaýragoýulmasyz barlamhana derňewlerini geçiriň (ganda glýukozanyň möçberi, ganyň çyrşagy we gemoglobin [Hb]). Eger-de çagada köp mukdarda gan ýitirmeklik ýa-da agyr ganazlygyň alamatlary, şok ýagdaýy ýa-da agyr ganakma alamatlary bar bolsa, ganyň toparyny we onuň garşylyklaýyn gabat gelmeklik barlagyny üçin gany barlamhana goýberiň.</li>
<li class="in"><img src="mres/images/buls.svg" />Gaýragoýulmasyz barlag we bejeriş emleri geçirilenden soň derrew has çuňňur barlaglara we esasy keseli bejermeklige geçiň.</li>
</ul>
<p><a href="javascript:location.href='ch01_05.html'">Bap 1.5.1</a> başlap gaýragoýulmasyz alamatlaryň differensial diagnostikasynyň jetwelleri ýerleşdirilen.</p>
<p><b>Eger gaýragoýulmasyz alamatlar ýok bolsa, ilkinjilik alamatlaryň barlygyny barlaň:</b></p>
<ul>
    <li class="in"><img src="mres/images/bsqs.svg" />Iki aýa çenli çaga</li>
    <li class="in"><img src="mres/images/bsqs.svg" /><b>D</b>em alyşyň bozulmagy</li>
    <li class="in"><img src="mres/images/bsqs.svg" /><b>B</b>eden gyzgynynyň ýokarlanmagy: çaga örän ýokary gyzdyrýar</li>
    <li class="in"><img src="mres/images/bsqs.svg" /><b>Ş</b>ikes ýa-da başga gaýragoýulmasyz hururgiki ýagdaý</li>
    <li class="in"><img src="mres/images/bsqs.svg" />Çaga başga saglygy goraýyş edarasyndan gaýragoýulmasyz Ugrukdyrma haty bilen düşen</li>
    <li class="in"><img src="mres/images/bsqs.svg" />Iýmitlendirmäniň bozulmalary: göze görünýän agyr igleme alamatlary</li>
    <li class="in"><img src="mres/images/bsqs.svg" /><b>A</b>ýdyň solaklyk</li>
    <li class="in"><img src="mres/images/bsqs.svg" /><b>A</b>gyry (güýçli)</li>
    <li class="in"><img src="mres/images/bsqs.svg" />çaga <b>B</b>iynjalyk, birahat, ýa-da tersine örän gowşak</li>
    <li class="in"><img src="mres/images/bsqs.svg" /><b>Z</b>äherlenme</li>
    <li class="in"><img src="mres/images/bsqs.svg" /><b>Ý</b>anyklar (örän uly möçberde)</li>
    <li class="in"><img src="mres/images/bsqs.svg" /><b>Ç</b>iş (iki dabanynyň)</li>
    </ul>
    <p>
        Bu sanawy indiki formula bilen çalt ýatda saklasaň bolýar <b>2ABI</b>+<b>ÇUZÝŞD</b></p>
<p>Bu alamatlary bar bolan çagalar derrew (nobatyna garaşyp oturtmaly däl) gerekli bejergini anyklamaklyk üçin barlagdan geçirilmeli. Ilkinjilik alamatlary bolan çagalary nobatyň başyna geçiriň. Eger çagada şikes ýa-da başga bir hirurgiki kesel bar bolsa, mümkin boldygyça hirurgiki kömegi beriň.
    </p>
</div>
<script language="Javascript">settextsize();</script>
</body>
</html>