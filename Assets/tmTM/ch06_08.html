<html manifest="local.manifest">
<head>
<meta charset="UTF-8" />
<meta name="apple-mobile-web-app-capable" content="yes" />
<title>6.8 Peşew ýollarynyň ýokanjy</title>
<meta name="viewport" content="initial-scale=1.0,minimum-scale=1.0,maximum-scale=1.0" />
<meta name="format-detection" content="telephone=no" />
<link rel="stylesheet" type="text/css" href="mres/iphonec.css" />
<link rel="apple-touch-icon" href="apple-touch-icon.png" />
<script type="text/javascript" src="mres/showpic.js"></script>
</head>
<body xml:lang="ru-RU" onresize="gotresize();">
<div id="bco">

    <p>Peşew ýollarynyň ýokanjy kiçi ýaşly oglanjyklarda yzky uretrada klapanlaryň barlygy sebäpli, gyzjagazlarda bolsa, bir ýaşa çenli hem-de has uly ýaşlarda ýygy duş gelýär. Peşewiň bakteriologiki ekişini geçirmeklige mümkinçilik bolmanlygy sebäpli bu kesel kesgidini adaty amaly alamatlaryň we peşewiň mikroskopik barlagynda bakteriýalaryň we leýkositleriň sanlary netijesinde goýulýar (aşak seret).</p>
    <p class="s1 co6">Kesel kesgidi</p>
    <p>Kiçijik çagalarda peşew ýollarynyň ýokanjy mahsus bolmadyk alamatlar bilen geçmegi mümkin. Peşew ýollarynyň ýokanjyny guman ediň hemme indiki alamatlary bolan bäbeklerde we çagalarda:</p>
    <ul>
    <li class="in"><img src="mres/images/bsqs.svg" />beden gyzgynynyň ≥38°С bolmagy we 24 sagat belli bir sebäpsiz saklanmagy;</li>
    <li class="in"><img src="mres/images/bsqs.svg" />gaýtarma ýa-da işdäsiniň bolmazlygy;</li>
    <li class="in"><img src="mres/images/bsqs.svg" />biynjalyklyk, haýallayk, agramynyň almazlyk we boý taýdan yza galmak, içinde agyry we endamynyň sary bolmagy (bäbeklerde);</li>
    <li class="in"><img src="mres/images/bsqs.svg" />bugşuganda agyry, içinde ýa-da bilinde agyry, ýygy-ýygydan bugşugmak ýaly mahsus alamatlar has uly ýaşly çagalarda bolýar.</li>
    </ul>
    <p>Kiçi ýaşly çagalarda beden gyzgynynyň ýokarlanmagy ýaly alamatdan başga alamatlary bolmaýar, şol sebäpli peşewiň barlagyny geçirmeklik ýeke-täk usul bolup galýar.</p>
    <p class="s1 co6">Barlamhana derňewleri</p>
    <ul>
    <li class="in"><img src="mres/images/bsqs.svg" />Peşewiň mikroskopiki barlagyny sentrifugirlenmedik görnüşinde geçiriň. Peşew ýollarynyň ýokanjy kesel kesgidi eger-de görülýän ojakda (mikroskopyň ulaldylan görnüşinde) &gt;5 leýkosit anyklanýan bolsa tassyklanýar. Test – çyzyklaryň kömegi bilen barlag hem leýkositleriň barlygyny anyklar. Eger- de peşewiň mikroskopiýa barlagynda bakteriuriýa ýa-da piuriýa ýok bolsa, ýa-da test-taýajyklar arkaly geçirilen barlag aýyrgyç (otrisatel) bolsa, onda peşew ýollarynyň ýokanjy kesel kesgidini inkär etmeli.</li>
    <li class="in"><img src="mres/images/bsqs.svg" />Eger mümkin bolsa peşewiň “arassa” bölegini bakteriologiki barlagy geçirmek üçin ulanyň. Bäbeklerde peşewiň barlagyny almak üçin peşew kateterini ýa-da çatalbadan ýokarky punksiýany geçirmeklik gerek bolmagy mümkin (<a href="javascript:location.href='pr01_06.html'">goşundy 1.6</a>).</li>
    </ul>
    <p class="s1 co6">Bejergi</p>
    <ul>
    <li class="in"><img src="mres/images/mtrs.svg" />Çagany saglyk öýleri şertlerinde, indiki ýagdaýlar bolmadyk ýagdaýynda bejeriň:
    <ul><li class="in"><img src="mres/images/dashs.svg" />haçanda çaga ýokary gyzdyrýan bolsa, ýa-da onda ulgamlaýyn bozulamalaryň alamaty bar bolsa (mysal üçin, gaýtarma, islendik iýmitden soň gaýtarma bolsa ýa-da çaga içip, emip bilmese);</li>
    <li class="in"><img src="mres/images/dashs.svg" />piýelonefrit alamatlary bolan wagtynda (biliňde agyry bar);
    </li>
    <li class="in"><img src="mres/images/dashs.svg" />bäbekler barada aýdylanda.</li>
    </ul>
                    </li>
                    <li class="in"><img src="mres/images/mtrs.svg" />Agyzdan kotrimaksazol beriň (10 mg/kg trimetroprim + 40 mg/kg</li>
    <li class="in"><img src="mres/images/mtrs.svg" />Sulfametaksazol her 12 sagatdan 5 günüň dowamynda; Alternatiw serişdeler ampisillin, amoksasillin we sefaleksin, ýerli E.Coli we beýleki gram otrisatel peşew ýollarynyň ýokanjyny döredýän taýajyklaryň duýujylygy esasynda we antibiotikleriň elýeterligi esasynda (berliş duzgünleri <a href="javascript:location.href='content_pr2.json'">goşundy 2</a> beýan edilen).</li>
    <li class="in"><img src="mres/images/mtrs.svg" />Eger-de birinji hatardaky antibakterial serişdeleriň netijeliligi az bolsa, ýa-da çaganyň ýagdaýy erbetleşýän bolsa, gentamisin beriň (7,5 mg/kg sanjym 1 sapar günüň dowamynda) + ampisillin (50 mg/kg sanjym ýa-da damardan her 6 sagatdan) ýa-da parenteral görnüşindäki sefalosporinleri. Piýelonefrit (ýokary beden gyzgyny we bilinde agyry) ýa-da sepsisemiýa ýaly gaýraüzülmeleriň mümkinligine serediň (<a href="javascript:location.href='content_pr2.json'">goşundy 2</a>)</li>
    <li class="in"><img src="mres/images/mtrs.svg" />Bäbeklerde (&lt;2 aý) gentamisin (7,5 mg/kg sanjym 1 sapar günüň dowamynda) beriň, çaganyň beden gyzgyny peselýänçä, soňra ulgamlaýyn ýokançlaryň alamatlarynyň barlygyny barlaň, eger-de bu alamatlar ýok bolsa, agyzdan berilýän antibakterial serişdeler bilen ýokarda agzalyşy ýaly bejergini dowam ediň.</li>
    </ul>
    <p class="s1 co6">Goldaýjy ideg</p>
    <ul>
    <li class="in"><img src="mres/images/buls.svg" />Çaga mümkin boldygyça suwuklyklary köp bermeli we göwüsden ýygy-ýygydan emdirmeli, köp suwuklyk bermeklik bedenden ýokanjyň “ýuwulmagyna” getirýär we suwsyzlygyň emele gelmeginiň öňüni alýar.</li>
    <li class="in"><img src="mres/images/buls.svg" />Eger-de çagada agyry bolsa, parasetamol beriň, nesteroid sowuklama garşy serişdeleri bellemekden gaça duruň.</li>
    </ul>
    <p class="s1 co6">Dowamly gözegçilik</p>
    <p>Peşew ýollarynyň ýokanjynyň >1 ýaşly oglanjyklarda emele gelen ýagdaýlaryny we peşew ýollarynyň ýokanjy gyzjagazlarda 1 sapardan köp dörän ýagdaýlary, peşew ýollarynyň anomaliýasyny inkär etmek üçin barlaň. Munuň üçin, çagany, hünärmenleriň bar bolan ýa-da ýöriteleşdirilen hassahana çagany gerekli rentgen we ultrases barlaglaryny geçirmeklik üçin ýerleşdirmeli bolar.
    </p>
    


</div>
<script language="Javascript">settextsize();</script>
</body>
</html>